<div class="text-base italic text-right">श्री ५ पृथ्वीनारायण शाहको संक्षिप्त परिचय</div>

तथा गोलाबारुदहरू बनाउन सकिन्छ कि भन्ने यतिवेला यिनको भित्री सोचाइ रहेको हुँदो हो । पाएमा यिनी त्यहाँबाट बन्दूक तथा गोलाबारुदहरू बनाउन जान्ने भारतीय कालिगड़हरूलाई पनि साथैमा लिएर आउन चाहन्थे । तर यिनी यस काममा भने यसपटक त्यति सफल भएका पाइँदैनन् ।

काशीयात्राबाट स्वदेशतर्फ फर्केर आउँदा बाटामा रहेको एउटा भन्सार चौकीमा त्यहाँका सुरक्षाकर्मीहरूले – “तीर्थयात्रीहरू नै भए पनि सबै यात्रीका भारीहरू खोल्नुपर्दछ' भनी खिचोला गर्दा स्वाभिमानी स्वभाव भएका राजा श्री ५ पृथ्वीनारायण शाहलाई उनीहरूको यो खिचोला सह्य भएन र त्यहाँका सुरक्षाकर्मीहरूमाथि हात नै उठाउन यिनी विवश भए । यिनकै आदेशअनुसार यिनका सहयात्रीहरूद्वारा त्यस चौकीमा रहेका केही सुरक्षाकर्मीहरू तत्कालै त्यहीँ नै काटिए । यस घटनाबाट अब पक्कै पनि पक्राउमा परिन्छ भन्ने भय राजा श्री ५ पृथ्वीनारायण शाह तथा यिनका सहयोगीहरूमा पनि पैदा भैरहेको थियो । यसै स्थितिमा त्यस क्षेत्रमा सक्रिय रहेका शस्त्रधारी केही 'नागा' सन्यासीहरूको सहयोग लिई रातारात गरी भागेर आफ्ना सहयोगीहरूका साथ पाल्पा राज्यमा आइपुग्न यिनी येनकेन सफल भएका थिए ।

राजा श्री ५ पृथ्वीनारायण शाह जुन समयमा गोरखा राज्यको राजसिंहासनमा विराजमान भएका थिए, त्यस समयमा पश्चिमी भारतमा महाराष्ट्रका गौरवका रूपमा देखापरेका 'छत्रपति शिवाजी' को उज्ज्वलमय चरित्रको तेजोमय प्रकाश भारतवर्षभर यत्रतत्र फैलिई त्यसको केही प्रकाश यहाँ गोरखा राज्यसम्म पनि आइपुगिसकेको थियो । तिनले देखाएका मार्गहरूबाट अगाडि बढ्दै आएर त्यहाँका 'पेशवा' हरूले आफ्ना राष्ट्रिय गौरवहरूलाई यिनताक उत्तरी भारतमा पनि क्रमशः विस्तारित गराउँदै ल्याइरहेका थिए । सनातनी हिन्दूहरूका प्राचीन तीर्थस्थल मथुरा, वाराणसी तथा गयाहरू अब चाँडै नै पेशवा राज्यमा मिलाइने भएका छन् भन्ने चर्चा तथा परिचर्चाहरू यिनताक उत्तरी भारतमा यत्रतत्र फैलिइरहेका थिए । भारतभरका सबै स्वाभिमानी सनातनी हिन्दूहरूको आँखा यति वेला महाराष्ट्रका गौरव 'पेशवा' हरूतर्फ लागिरहेको थियो ।

ठीक यसै समयमा अर्कातिर सात समुद्रपारबाट व्यापार गर्न भनी आएका अङ्ग्रेजहरू पनि 'इस्टइण्डिया कम्पनी' नामक एउटा व्यापार कम्पनीको माध्यमबाट भारतभरमा आफ्ना आर्थिक, राजनीतिक तथा धार्मिक प्रभावहरू विस्तार गर्नको निमित्त अघिसरिरहेका थिए । यिनताक भारतमा घटिरहेका यस्ता राजनीतिक घटना, त्यहाँको अशान्तमय वातावरण तथा त्यहाँ चलिरहेका सामाजिक तथा राजनीतिक उथलपुथलहरूलाई पनि आफ्नै आँखाले प्रत्यक्षरूपमा नै देखेपछि - यस क्षेत्रमा स्थापित भएका सबै पहाडी राज्यहरूले एकगठ भएर बस्न नसक्ने हो भने यहाँ रहेका ससना सबै पहाडी राज्यहरूको अस्तित्व अब चाँडै नै समाप्त हुनेछ भन्ने दृढ निश्चय श्री ५ पृथ्वीनारायण शाहको अन्तष्करणमा यसै समयदेखि उब्जन थालेको पाइन्छ ।

तर यस क्षेत्रमा स्थापित भएका ससाना पहाडी राज्यका राजाहरूमा भने आपसमा मिलेर रहन सक्ने वातावरण कत्ति पनि रहेको थिएन । यसैले नवयुवक राजा श्री ५ पृथ्वीनारायण शाह अब आफ्नो राज्यक्षेत्रलाई विस्तार गर्ने परम्परागत सोचाइले भन्दा
