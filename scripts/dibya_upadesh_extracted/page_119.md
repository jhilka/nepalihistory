स्थिति मल्लले बाँधेका ....
भएपछि यिनकी छोरी मैयाँ योगमतीले आफ्ना छोरा 'लोकप्रकाश' लाई नै 'लोकप्रकाश मल्ल'
भन्ने नाम दिई ललितपुर राज्यको राजसिंहासनमा विराजमान गराइदिएकी थिइन् (वि.सं. १७६२
मार्ग) । तर चाँडै नै यिनको देहान्त भएकोले योगमतीले नै आफ्ना फुपूका छोरा 'इन्द्र मल्ल' लाई
त्यहाँका राजा बनाइएका थिए (वि.सं. १७६३ कार्तिक) । यिनी पनि राजाका रूपमा धेरै दिनसम्म
जीवित रहिरहन सकेनन् । यिनको देहान्त भएपछि मठ्याहा नै भए पनि राजा योगनरेन्द्र मल्लका
आफ्नै छोरा 'महीन्द्र मल्ल राजाका रूपमा राजसिंहासनमा विराजमान गराइएका पाइन्छन् (वि.सं
१६६५ चैत १८ गते) । दुर्भाग्यवश यिनी पनि लामो समयसमम जीवित रहिरहन सकेनन् ।
-बिफरको व्यथाले गर्दा राज्यारोहण गरेको पुगनपुग ६ वर्षपछि यिनको पनि देहान्त भयो र
यसपछि 'ऋद्धिनरसिंह मल्ल' नामक अर्का एक जना व्यक्ति ललितपुर राज्यको राजसिंहासनमा
राखिएका पाइन्छन् । यसैले यस 'दिव्योपदेश' मा नाम उल्लेख भएका स्थितिबन्देजहरू बाँध्ने
राजा महेन्द्र मल्ल यिनी पनि होइनन् भन्ने स्पष्ट हुन्छ ।
पछिल्लो मल्ल राजवंशका संस्थापक राजा स्थिति मल्ल वा जयस्थिति मल्ल रहेका थिए
भन्ने चर्चा यसभन्दा अगाडि पनि भैसकेको छ । स्थिति मल्ल वा जयस्थिति मल्लकै राजवंशमा
कान्तिपुर नामक स्वतन्त्र राज्यका संस्थापक राजा रत्न मल्ल मानिएका छन् । रत्न मल्लका
छोरा सूर्य मल्ल र यिनका पनि छोरा नरेन्द्र मल्ल क्रमैसँग कान्तिपुर राज्यमा राजा भएका
पाइन्छन् । राजा नरेन्द्र मल्लकै उत्तराधिकारीका रूपमा वि.सं. १६०७ मा 'महेन्द्र मल्ल' नामक
अर्का एक जना व्यक्ति पनि कान्तिपुर राज्यमा राजा भएका देखिएका छन् ।
यिनी धार्मिक प्रवृत्तिका राजा रहेका थिए । कान्तिपुर राज्यमा राजभवनकै प्राङ्गणमा
तुलजा भवानीको मन्दिर तथा मखनटोलमा रहेको 'महेन्द्र मल्लेश्वर' नामक सुप्रसिद्ध पशुपतिनाथको
मन्दिर पनि यिनकै राज्यकालमा स्थापना भएको मानिन्छ । नयाँ ढाँचाका चाँदीका मोहरहरू पनि
काठमाडौं राज्यमा सर्वप्रथम यिनले नै प्रचलनमा ल्याएका थिए । यिनै राजाको नामबाट कान्तिपुर
राज्यका मोहरहरू पछिसम्म पनि 'महेन्द्रमल्ली' को नामले प्रसिद्ध रहेका थिए । तुलजा भवानीको
दर्शन गरिसकेपछि पनि आफ्नो राज्यको राजधानीमा रहेका सबै नागरिकहरूले भोजन ग्रहण
गरिनसकेसम्म यिनी भोजन गर्दैनथे भन्ने अनुश्रुति कान्तिपुर राज्यमा परम्परादेखि नै प्रचलित
रहँदै आएको छ । यसैले यस 'दिव्योपदेश' मा नाम उल्लेख भएका स्थितिबन्देजहरू बाँध्ने 'राजा
महेन्द्र मल्ल' यिनी नै हुन् भन्ने देखिन आएको छ ।
।
यिनको जीवनकालपछि यिनका छोरा शिवसिंह मल्ल (वि.सं १६४७ - १६७३) कान्तिपुर
राज्यमा राजा हुन आएका थिए । 'शिवसिंह' शब्दबाट अपभ्रंश भएर नै 'सिवसिम' भएको र
यिनको नामबाट नै काठमाडौं उपत्यका तथा यसका आसपासका क्षेत्रहरूमा 'सिमसिमे राजाको
पालामा' भन्ने लोकोक्ति प्रचलित हुन थालेको पाइन्छ ।
स्थिति बन्देजहरूको मूल पाठ
"प्रजा हो ! हाम्रा छिमेकी पुकाटोल छा-बहालका रैति थकाली मान्या १४ टोल गोचा गुभाजू
मान्या भा कीर्तिकान्त सुर्जेखू डङ्गोल कौचा देउभाजु उपाचा ब्रह्मनसिंह उपाध्याय सबै २६ टोल
बया, क्या गरी नेपालमा अनिकाल असिना नपर्न्या हो भन्या सभा बस्या । अथ काली ब्रह्मचर्य
तान्त्रिक बस्या. पुरश्चरण गर्दा यो स्थिति महाराज महेन्द्र मल्ललाई आधा रात्रि शुक्लपक्षमा तलेजु
१०३
