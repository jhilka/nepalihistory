<div class="text-base italic text-right">दिव्योउपदेशको मूल पाठ</div>

#### उपदेशको मूल पाठ

```
... <abbr title="शय वा सय">सये</abbr> <abbr title="नाल; बन्दूकको नाल वा बन्दूक बोक्ने सिपाही">नाल</abbr>का <abbr title="">कम्पनी</abbr> ले छरितो हुन्छ र यस्व भया सये नालका कंपनिले हजार जवान्लाई <abbr title="भ्याउँछ; पर्याप्त हुन्छ">भ्याउछ</abbr>. किल्ला किल्लापिछे यक् यक् कम्पनी राषी <abbr title="गर्खा = गाउँहरूको समूह; 'गर्खा बाँडिदिनु' को निमित्त हेर्नुहोस् - परिशिष्टमा (७३)">गर्षा</abbr> बाडिदिनु र <abbr title="जगेडा बाँधी; जगेडा देखाएर सैनिकहरूको हरहिसाब राखी">जगेरा बांधी</abbr> <abbr title="भरी राख्नू; समुचित अन्नपात वा खर्चहरू दिँदै रहनू">भरि राष्नु</abbr>.

उप्रान्त ॥ मलाई <abbr title="एउटा">यवटा</abbr> कुराको <abbr title="सन्देह; हो कि होइन भन्ने दुविधा">संध्यह</abbr> लागिरहेछ. कुन् कुरो भन्या <abbr title="मुगलाना; मुगलहरूको देश अर्थात् भारत">मुग्लाना</abbr> नजिकै रहेछ. तेस् जग्गामा <abbr title="व्यभिचार कर्ममा सङ्लग्न केटा">छोकडा</abbr> <abbr title="पत्रिया; पात्तर अर्थात् निर्लज्ज भएर पात्तिने व्यक्ति">पत्रीया</abbr> रहयाछन्. <abbr title="चित्रकार भरिएको; चित्रकारीहरू गरिएको">चित्रकार भर्‍याको</abbr> कोठामा <abbr title="ढोलक; ढोल अर्थात् दुवैतिरबाट छालाले मोरिएको हातले बजाउने मादलजस्तै एक किसिमको बाजा">ढोलक्</abbr> <abbr title="सातवटा तारहरूको झड्कारबाट स्वरहरूको साधना गरिने सारङ्गीजस्तै एक किसिमको प्रसिद्ध बाजा">सितार</abbr> <abbr title="गीतको मनमोहक धून">राग</abbr> <abbr title="तान; स्वर साधना गर्ने प्रसिद्ध तरिका">तान्</abbr>मा भुल्नन्.
```

#### नेपाली भाषाको प्रचलित रूप अनुसार

---

(एक) सय नालको (एक) कम्पनी(को हिसाब)ले (सैनिकहरूको सङ्गठन गर्दा यस्तो कम्पनी) छरितो हुने रहेछ र यसो भएमा (एक) सय नालको कम्पनीले (एक हजार जवानसम्म)लाई (पनि सजिलै) भ्याउने रहेछ । किल्ला-किल्ला(हरू) पिच्छे एक-एक कम्पनी (सैनिकहरू) राखी (उनीहरूको खान्गीको निमित्त) 'गर्खा'(हरू) बाँडिदिनु र जगेडामा (रहेका सैनिकहरूको लगत) बाँधी (जीविका चलाउनको निमित्त उनीहरूलाई आवश्यक खर्चहरू नियमित रूपमा) भरिराख्ने गर्नू ।

उप्रान्त मलाई एउटा (गम्भीर) कुराको सन्देह लागिरहेको छ । कुन कुरा भने (नेपालबाट) मुगलाना नजिकैमा रहेछ । त्यस ठाउँमा छोकडा तथा पत्रिया(हरू पनि धेरै हुँदा) रहेछन् । (हाम्रा नवयुवाहरू त्यस्ता ठाउँहरूमा पुगी) चित्रकारी गरिएका कोठा(हरू)मा (पुगेर) ढोलक एवं सितारका राग (तथा) तान(हरू)मा भुल्लान् (कि भन्ने मलाई अहिले ठूलो चिन्ता लागिरहेको छ) ।

---

| क्र.सं. | रूप               | मान/सुधार                                                                             |
| :-----: | :---------------- | :------------------------------------------------------------------------------------ |
|    १    | सये               | शय वा सय                                                                              |
|    २    | नालका             | नाल; बन्दूकको नाल वा बन्दूक बोक्ने सिपाही                                             |
|    ३    | भ्याउछ            | भ्याउँछ; पर्याप्त हुन्छ                                                               |
|    ४    | गर्षा बाडिदिनु    | गर्खा = गाउँहरूको समूह; 'गर्खा बाँडिदिनु' को निमित्त हेर्नुहोस् - परिशिष्टमा (७३)     |
|    ५    | जगेरा बांधी       | जगेडा बाँधी; जगेडा देखाएर सैनिकहरूको हरहिसाब राखी                                     |
|    ६    | भरि राष्नु        | भरी राख्नू; समुचित अन्नपात वा खर्चहरू दिँदै रहनू                                      |
|    ७    | यवटा              | एउटा                                                                                  |
|    ८    | संध्यह            | सन्देह; हो कि होइन भन्ने दुविधा                                                       |
|    ९    | मुग्लाना          | मुगलाना; मुगलहरूको देश अर्थात् भारत                                                   |
|   १०    | छोकडा             | व्यभिचार कर्ममा सङ्लग्न केटा                                                          |
|   ११    | पत्रीया           | पत्रिया; पात्तर अर्थात् निर्लज्ज भएर पात्तिने व्यक्ति                                 |
|   १२    | चित्रकार भर्‍याको | चित्रकार भरिएको; चित्रकारीहरू गरिएको                                                  |
|   १३    | ढोलक्             | ढोलक; ढोल अर्थात् दुवैतिरबाट छालाले मोरिएको हातले बजाउने मादलजस्तै एक किसिमको बाजा    |
|   १४    | सितार             | सातवटा तारहरूको झड्कारबाट स्वरहरूको साधना गरिने सारङ्गीजस्तै एक किसिमको प्रसिद्ध बाजा |
|   १५    | राग               | गीतको मनमोहक धून                                                                      |
|   १६    | तान्              | तान; स्वर साधना गर्ने प्रसिद्ध तरिका                                                  |
