<div class="text-base italic text-right">दिव्योउपदेशको मूल पाठ</div>

```
...बहाउला महाराजा भन्या र यकान्तबाट उठि गोर्षा गयउ र पुगेपछि <abbr title="मामाज्यू; पाल्पाली राजा गन्धर्व सेनका छोरा युवराज उद्योत सेन">मामाज्यू</abbr> पनि <abbr title="नीलकण्ठ; गोसाइँकुण्डमा रहेका जलशायी नीलकण्ठ महादेव">निलकण्ठ</abbr> <abbr title="पशुपति; काठमाडौंमा रहेका आराध्यदेव भगवान् श्री पशुपतिनाथ">पसुपति</abbr>को दर्सनलाई <abbr title="देवघाट; त्रिशूली तथा काली नदीको सङ्गममा रहेको प्रसिद्ध घाट">देउघाट</abbr>को बाटो गरि जानुभयाको रहेछ. निलकण्ठ पसुपतिको दर्सन भयापछि <abbr title="गोरक्षनाथ; गोरखा राज्यका इष्टदेव । यिनको नामबाट नै त्यस क्षेत्रको नाम 'गोरखा' रहन गएको पाइन्छ">श्रीगोरवनाथ</abbr>को दर्सनलाई गोर्षामा आउनुभयो र दर्सन भयापछि मसित भेट भयो र मैले भन्या. मामाज्यू मकवानपुर पनि पुगीआँञां. नेपाल पनि देषि आँञां. हान्नाको मनसुवा पनि राषि आँञां. कति कुराले मेरो <abbr title="कार्य; आँटेको काम">काज</abbr> <abbr title="फत्ते; सफल">फत्ये</abbr> होला. अर्ति बक्सनुभया हुँदो हो" भनि मैले भन्दा मलाई पनि <abbr title="पञ्चरात्र; 'पञ्चरात' अर्थात् आइपुगेपछिका पाँच रातहरू">पञ्चरात्री</abbr>मा <abbr title="दृष्टान्त; उदाहरण">द्रिष्टान्त</abbr> भयो. हामीले देष्ता पाच <abbr title="पञ्चपाण्डव; 'महाभारत' मा वर्णित कुन्तिका पाँच जना छोराहरू">पाण्डुवा</abbr>को अवतार भया जस्तो लाग्दछ. <abbr title="कुरुक्षेत्र; हेर्नुहोस् – परिशिष्टमा (२५) पनि ।">कुरुक्षेत्र' '</abbr>को मेला नभै नेपाल <abbr title="फुट्नु; खण्डित हुनु">फुट्ने</abbr> छैन.
```

---

...(नै) बगाइदिउँला महाराज! (यसमा हजुरले कुनै पनि किसिमको धन्दा मान्नुपर्दैन भनी) भने र (त्यसपछि) एकान्त(स्थल)बाट उठी (हामीहरू) गोर्खामा गयौं र (त्यहाँ) पुगेपछि मामाज्यू पनि भगवान् नीलकण्ठ गोसाइस्थान र भगवान् पशुपति(नाथ)को दर्शन (गर्न) भनी देवघाटको बाटो गरी जानुभएको रहेछ र (भगवान्) नीलकण्ठ (तथा भगवान्) पशुपति(नाथ)को दर्शन (गर्ने काम पूरा) भएपछि श्री गोरक्षनाथको दर्शन गर्न (भनी यहाँ) गोरखामा (पनि) आउनुभयो र दर्शन भैसकेपछि (उहाँको) मसँग भेट भयो र मैले (उहाँसँग पनि) सोधें :-

"मामाज्यू ! मकवानपुर पुगेर आएँ, नेपाललाई पनि हेरेर आएँ, (नेपालमा) हान्ने मनसुवा पनि राखेर आएको छु, (अब के-) कति कुराले मेरो (यो) काम फत्ये होला ? - "मलाई पनि (मलाई यस सम्बन्धमा) अर्ती बक्सनुभए हुँदो हो” भनी भन्दा (उहाँले) पञ्चरात्रीमा दृष्टान्त भएको छ । हामी(हरू)ले देख्दा (तपाइँ पाँच भाइहरू) पाँच-पाण्डवको (नै) अवतार (हुनु)भएको जस्तो लाग्दछ । (उहिले) कुरुक्षेत्र(मा घटे) को मेला(जस्तै अहिले यहाँ पनि ठूलो मेला) नभई नेपाल (राज्य) फुट्ने (लक्षण) छैन ।

---

| क्र.सं. | रूप            | मान/सुधार                                                                                     |
| :-----: | :------------- | :-------------------------------------------------------------------------------------------- |
|    १    | मामाज्यू       | मामाज्यू; पाल्पाली राजा गन्धर्व सेनका छोरा युवराज उद्योत सेन                                  |
|    २    | निलकण्ठ        | नीलकण्ठ; गोसाइँकुण्डमा रहेका जलशायी नीलकण्ठ महादेव                                            |
|    ३    | पसुपति         | पशुपति; काठमाडौंमा रहेका आराध्यदेव भगवान् श्री पशुपतिनाथ                                      |
|    ४    | देउघाट         | देवघाट; त्रिशूली तथा काली नदीको सङ्गममा रहेको प्रसिद्ध घाट                                    |
|    ५    | श्रीगोरवनाथ    | गोरक्षनाथ; गोरखा राज्यका इष्टदेव । यिनको नामबाट नै त्यस क्षेत्रको नाम 'गोरखा' रहन गएको पाइन्छ |
|    ६    | काज            | कार्य; आँटेको काम                                                                             |
|    ७    | फत्ये          | फत्ते; सफल                                                                                    |
|    ८    | पञ्चरात्री     | पञ्चरात्र; 'पञ्चरात' अर्थात् आइपुगेपछिका पाँच रातहरू                                          |
|    ९    | द्रिष्टान्त    | दृष्टान्त; उदाहरण                                                                             |
|   १०    | पाण्डुवा       | पञ्चपाण्डव; 'महाभारत' मा वर्णित कुन्तिका पाँच जना छोराहरू                                     |
|   ११    | कुरुक्षेत्र' ' | कुरुक्षेत्र; हेर्नुहोस् – परिशिष्टमा (२५) पनि ।                                               |
|   १२    | फुट्ने         | फुट्नु; खण्डित हुनु                                                                           |
