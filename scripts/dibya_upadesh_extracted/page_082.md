# Page 82

दिव्योपदेश रुसी
युवराज पृथ्वीनारायण शाह पनि युवराज दिग्बन्धन सेनभन्दा कुनै कुरामा पनि कत्ति पनि
कम थिएनन् । यसैले :- "एकदन्ता-हात्ती तथा नौ-लखा हीराको हार पनि दिन्छौ भने तत्कालै
देऊ, दिएमा डोला पनि लिएर जाउँला, दिँदैनौ भने उक्त दुवैथरी सामानहरू बलपूर्वक नै भए पनि
खोसेर लिई जाउँला, यहाँबाट रित्तोहात भने कुनै हालतमा पनि फर्कने छैन” भनी यिनले युवराज
दिग्बन्धन सेनलाई धम्की नै दिएका थिए । यस किसिमको कठोर आग्रहले गर्दा यिनको आफ्ना
सांसू, ससुरा तथा जेठानसँग पनि विरोध पर्न आयो र आफ्ना सासु तथा ससुरासँग औपचारिक
रूपमा विदासम्म पनि नभई यिनी त्यहाँबाट यत्तिकै स्वदेशतर्फ फर्किएर आए ।
मकवानपुर राज्यबाट स्वदेशतर्फ फर्केर आउँदा युवराज पृथ्वीनारायण शाहको निमित्त
केही दिनको लागि फुर्सद मिलिरहेको थियो । यसैले आफ्ना साथमा गएका अन्य दल-बलहरूलाई
गोरखातर्फ पठाएर कान्तिपुर, भक्तपुर तथा ललितपुर राज्यका राजधानीका रौनकहरूलाई एकपटक
टाढैबाट भए पनि अवलोकन गर्ने चाहनाअनुसार भानु अर्याल, कुलानन्द ढकाल तथा आफ्ना
अन्य केही अन्तरङ्ग सहयोगीहरूलाई पनि साथमा लिई मकवानपुर राज्यको राजधानीबाट
राप्ती नदीको किनारै किनार काठमाडौं उपत्यकाको दक्षिण-पश्चिम दिशामा रहेको चन्द्रागिरि
पर्वतशिखरतर्फ उकालो लागेका थिए । यसै यात्राकालको चर्चा यहाँ गरिएको हो ।
यस घटनाको एक आधा वर्षपछि भारततिरबाट 'अभिमानसिंह' नामक एक जना राजपूत
क्षत्रियकी कन्यालाई 'डोला'को रूपमा मगाएर गोरखा राज्यको राजधानीमा नै युवराज
पृथ्वीनारायण शाहको औपचारिक रूपमा दोस्रो विवाह सम्पन्न गराइएको थियो । यिनै राजपूतकन्या
नै पछि - 'महारानी नरेन्द्रलक्ष्मी' को नामले प्रसिद्ध हुन आएकी थिइन् ।
१५. - एउटा मात्र दाँत भएकाले पार्वतीपुत्र भगवान् श्री गणेश 'एकदन्त' का नामले पनि
प्रसिद्ध रहँदै आइरहेका छन् । यसैअनुसार एउटा मात्र बाहिरी दाँत भएका एकदन्ता हात्तीहरू
मङ्गलकारक हुन्छन् भन्ने मान्यता वैदिक सनातनधर्माबलम्बी हिन्दूसमाजमा परम्परादेखि नै चल्दै
आइरहेको छ । यसै मान्यता अनुसार यस्ता दुर्लभ हात्तीहरूलाई विशेष महत्त्वका साथ पहिलेदेखि नै
सबैले श्रद्धापूर्वक पाल्दै आइरहेका थिए । राजा हेमकर्ण सेनको राजभवनमा पनि एउटा यस्तै हात्ती
थियो । आफ्नी छोरीको शुभविवाह सम्पन्न हुँदा उनले आफ्नी छोरीलाई यसै हात्तीमा सबार गराएर
अन्माइदिएका थिए ।
१६. - आफ्नी छोरीको शुभविवाह सम्पन्न हुँदा राजा हेमकर्ण सेनले उनलाई एउटा विशिष्ट
किसिमको हार पनि पहिऱ्याइदिएका थिए । त्यस हारलाई 'गोरखा वंशावली'मा 'चन्द्रहार'
भनिएको पाइन्छ । "यस हारको चमकले गर्दा त्यस ठाउँमा रातको अँध्यारोमा पनि बत्ती नै
बाल्नुपरेको थिएन” भनी उक्त वंशावलीमा उल्लेख गरिएको पाइन्छ । यो कुरा निकै नै
अतिरञ्जित देखिन्छ तापनि राजा हेमकर्ण सेनले विवाहमा आफ्नी छोरीलाई एउटा बहुमूल्य
हार पहियाइदिएकामा भने कुनै पनि सन्देह छैन ।
यहाँ भने त्यस हारलाई 'नौ-लखा हीराको हार' भनिएको छ । 'नौ-लखा' भन्ने एउटा
पारिभाषिक शब्द मात्र हो । बहुमूल्य वस्तुको अर्थमा यहाँ 'नौ-लखा' विशेषण प्रयोग भएको
पाइन्छ । मकवानपुर राज्यका तराईक्षेत्रहरूमा यिनताक हात्तीहरू प्रशस्तमात्रामा पाइन्थे । यसैले
यो हार पनि सम्भवतः गज-मोतीको हार नै थियो । विवाह हुँदा आफ्नी दुलहीलाई पहिऱ्याइएको
६६
