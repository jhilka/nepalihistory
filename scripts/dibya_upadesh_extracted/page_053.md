<div class="text-base italic text-right">दिव्योउपदेशको मूल पाठ</div>

#### उपदेशको मूल पाठ

```
... षसको सवार भन्याको <abbr title="ताजी (घोडा); खास गरी ताजिकिस्तानमा पाइने घोडाको एक जात">ताजि</abbr> <abbr title="तर्की (घोडा); खास गरी तुर्किस्तानमा पाइने घोडाको एक जात">तुर्कि घोडा</abbr> हो. षसको सवारगऱ्या चाडो होला भन्या जस्तो लाग्छ भनि अरु <abbr title="धेरै; अनेकौं">ढेरै</abbr> कुराको अर्ति दि जानुभयोथ्यो.

उनै अर्ति लिँञा र लम्जुंग्या राजा रिपुमर्दन् साहसित भेट गर्न भनि गयां र <abbr title="चेपे-घाट; गोरखा तथा लमजुङ राज्यको सिमानाको रूपमा रहेको 'चेपे' नदीमा बनेको घाट">चेपे घाट</abbr>मा भेट भयो र <abbr title="घा; मैत्री सम्बन्ध">घाहा</abbr> <abbr title="घरायस्; घरसम्बन्धी । यहाँ 'घर' भनेर 'देश' को अर्थमा प्रयोग भएको छ">घरेस्का</abbr> <abbr title="वार्ता; कुरा">बात</abbr> गर्दा <abbr title="जुन; जुन चाहिँ">जौना</abbr> कुराले घाहा बाधुला भंने <abbr title="जड; मुख्य">जढ</abbr> कुरो मेरा <abbr title="पेट; अन्तष्करण अर्थात् मन">पेट</abbr>मा थियो सोहि जढ कुरो <abbr title="कालु पाँडे; हेर्नुहोस् - परिशिष्टमा (२७) पनि">कालु पाडे</abbr>ले गर्यो र घाहा बलियो बस्यो र मलाई <abbr title="आश्चर्य">आसर्जे</abbr> लाग्यो र. तर मलाई तारिझायो. <abbr title="दुनिया; सर्वसाधारण जनता">दुनिँञा</abbr> जस्देषी राजि रहन्छन् उसैलाई कजाई दिनु भन्ने <abbr title="शास्त्र; जनसाधारणको हित तथा उनीहरूलाई अनुशासित तुल्याउनको निमित्त नियम वा विधानहरूको व्यवस्था गरिएको धार्मिक ग्रन्थ । हेर्नुहोस् - परिशिष्टमा (२८) पनि">सास्त्र</abbr>मा पनि कहेको छ. दुनिँञाँमा बुझिहेरुं भनि बुझि हेर्दा दुनिँञाँबाट पनि कालु पांडेको ...

```

#### नेपाली भाषाको प्रचलित रूप अनुसार

---

(तर) खस(हरू)को सवारी (गर्नु) भनेको 'ताजी' तुर्की घोडाको सवारी गर्नुजस्तै हो । (यसैले) खस(हरू)को सवारी गरे(मा नै आफूले आँटेको काम) चाँडो (फत्य) होलाजस्तो (मलाई) लाग्दछ" - भनी (उहाँले यस्ता) अरु (पनि) धेरै कुराका अर्ती(हरू) दिएर जानुभएको थियो ।

(उहाँका) यिनै अर्ती(हरूलाई मैले मनमा) लिएँ र लमजुङे राजा रिपुमर्दन शाहसित भेट गर्न भनी (लमजुङ राज्यतर्फ जाँदा) चेपे (नदीको) घाटमा उनीसँग भेटभयो र (उनीसँग बसी) घा एवं घरायस्का कुरा(हरू) गर्दा जुन कुराले (लमजुङे राजासित आफ्नो देशको) घा बधुँला भन्ने जड कुरा मेरो मनमा (रहेको) थियो, त्यही कुरा कालु पाँडेले (पनि) गर्यो र (त्यसै अनुसार लमजुङ राज्यसँग हाम्रो देशको) घा बलियो बस्यो र (यसबाट) मलाई आश्चर्य लाग्यो । मलाई त रिझायो, जसदेखि दुनियाँराजी रहन्छन्, त्यसलाई (नै) कज्याइँ दिनु भन्ने शास्त्रमा पनि भनिएको छ, (यसैले सर्वसाधारण) दुनियाँमा (पनि यस सम्बन्धमा एक पटक) बुझेर हेरुँ (न त) भनी बुझीहेर्दा दुनियाँमा पनि कालु पाडेको (नै) ...

---

| क्र.सं. | रूप         | मान/सुधार                                                                                                                                              |
| :-----: | :---------- | :----------------------------------------------------------------------------------------------------------------------------------------------------- |
|    १    | ताजि        | ताजी (घोडा); खास गरी ताजिकिस्तानमा पाइने घोडाको एक जात                                                                                                 |
|    २    | तुर्कि घोडा | तुर्कि (घोडा); खास गरी तुर्किस्तानमा पाइने घोडाको एक जात                                                                                               |
|    ३    | ढेरै        | धेरै; अनेकौं                                                                                                                                           |
|    ४    | चेपे घाट    | चेपे-घाट; गोरखा तथा लमजुङ राज्यको सिमानाको रूपमा रहेको 'चेपे' नदीमा बनेको घाट                                                                          |
|    ५    | घाहा        | घा; मैत्री सम्बन्ध                                                                                                                                     |
|    ६    | घरेस्का     | घरायस्; घरसम्बन्धी । यहाँ 'घर' भनेर 'देश' को अर्थमा प्रयोग भएको छ ।                                                                                    |
|    ७    | बात         | वार्ता; कुरा                                                                                                                                           |
|    ८    | जौना        | जुन; जुन चाहिँ                                                                                                                                         |
|    ९    | जढ          | जड; मुख्य                                                                                                                                              |
|   १०    | पेट         | पेट; अन्तष्करण अर्थात् मन                                                                                                                              |
|   ११    | कालु पाडे   | कालु पाँडे; हेर्नुहोस् - परिशिष्टमा (२७) पनि                                                                                                           |
|   १२    | आसर्जे      | आश्चर्य                                                                                                                                                |
|   १३    | दुनिँञा     | दुनिया; सर्वसाधारण जनता                                                                                                                                |
|   १४    | सास्त्र     | शास्त्र; जनसाधारणको हित तथा उनीहरूलाई अनुशासित तुल्याउनको निमित्त नियम वा विधानहरूको व्यवस्था गरिएको धार्मिक ग्रन्थ । हेर्नुहोस् - परिशिष्टमा (२८) पनि |

```

```
