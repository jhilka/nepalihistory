# Page 25

श्री ५ पृथ्वीनारायण शाहको .....
नवविवाहिता युवराज्ञीको नाम 'नरेन्द्रलक्ष्मी' भनेर राखिएको थियो ।
काठमाडौँ राज्यको अधिकारक्षेत्रमा रहेको नुवाकोट प्रदेशमा अधिकार गर्नु
गोरखाली भारदारहरूको निमित्त राजा नरभूपाल शाहको राज्यकालदेखि नै सपना तथा
जपना पनि भएर रहँदै आएकोले आफ्नो राज्यक्षेत्रलाई काठमाडौं उपत्यकातर्फ विस्तार
गर्ने चाहना युवराज पृथ्वीनारायण शाहमा पनि आफ्नो किशोरावस्थाको प्रारम्भदेखि नै पैदा
हनु स्वाभाविकै हुन आएको थियो । आफू युवराजको रूपमा कार्यरत रहँदै यिनले यसको
निमित्त आफ्ना गतिविधिहरू बढाउन शुरु पनि गरिसकेका थिए ।
यसै क्रममा युवराज छँदै यिनले राजप्रतिनिधि भई भक्तपुर राज्यमा आएर
यहाँका राजा रणजित मल्लसँग आफ्ना पिता राजा नरभूपाल शाहको पगरी सट्टा गरी र
उनका छोरा वीरनरसिंह मल्लसँग आफ्नो मितेरी सम्बन्ध स्थापित गरी दुई राज्यका
बीचमा मैत्रीसम्बन्ध स्थापित गराएर राजा रणजित मल्ललाई आफ्ना 'मित- बाबा' का
रूपमा उपस्थापित गराइदिएका थिए । यस्तै काठमाडौं राज्यमा आएर यस राज्यका राजा
जयप्रकाश मल्लसँग पनि यिनले आपनो मितेरीसम्बन्ध स्थापित गराइदिएका थिए ।
(घ) राज्यारोहण तथा काशीयात्राः-
गोरखा राज्यभन्दा उत्तरपश्चिमतर्फ रहेको छिमेकी राज्य 'लमजुङ्' भने पूर्वतर्फ
बढ्ने यिनको महत्त्वाकाङ्क्षाको निमित्त यतिवेला प्रमुख बाधक बनेर उपस्थित भैरहेको
थियो । आफूले पूर्व काठमाडौं राज्यतर्फ अघि बढ्ने प्रयास गरेमा लमजुङ् राज्यले आफ्नो
राज्यमा सशक्त आक्रमण गरिदिने खतरा यिनको निमित्त जीवितै रहिरहेको थियो । यसैले
भर्खरै मात्र युवावस्थामा प्रवेश गरेका युवराज पृथ्वीनारायण शाह यति वेला बिलखबन्दमा
परिरहेका थिए । यसै स्थितिमा राजा नरभूपाल शाहको देहान्त भएकोले 'महाराजाधिराज'
का रूपमा यिनी नै गोरखा राज्यको राजसिंहासनमा विराजमान हुन आए ।
राज्यारोहण गर्नेबित्तिकै नवयुवक राजा श्री ५ पृथ्वीनारायण शाह काठमाडौं
राज्यको अधिकारक्षेत्रमा रहेको नुवाकोट प्रदेशमा आक्रमण गर्नको निमित्त फेरि पनि
जम्जमाउन थाले । यसै अनुसार त्यहाँ फेरि पनि आक्रमण गरियो । यस पटकको आक्रमण
पनि पूरा सैनिक तैयारी नगरी हतार-हतारमा नै गरिएको थियो । यसैले यस पटकको
आक्रमण पनि सफल हुन सकेन ।
।
राम्रोसँग सैनिक तैयारीहरू नगरी नुवाकोट प्रदेशमाथि गरिएको सैनिक अभियान
सफल हुनसक्दैन भन्ने कुरा अबलाई घामजत्तिकै छर्लङ्ग भैसकेको थियो । यसैले
राज्यारोहण गर्नेबित्तिकै 'तीर्थ गर्न जाने' बहाना गरी नवयुवक राजा श्री ५ पृथ्वीनारायण
शाह सर्वप्रथम आफ्ना दलबलहरू सहित काशी यात्रातिर लागे । तीर्थ गर्न जाने भन्ने त
यिनको बहाना मात्र रहेको थियो, वास्तवमा यिनी नयाँ किसिमका हातहतियार तथा
गोलाबारुदहरूको खोजीमा नै त्यतातर्फ लागेका थिए । भारतका समसामयिक राजनीतिक
तथा सामाजिक परिस्थितिको अध्ययनगर्नु पनि यिनको तीर्थयात्राको अर्को उद्देश्य रहेको
थियो । यतिवेला भारतको राजनीतिक परिस्थिति पनि अस्तव्यस्त नै रहेको थियो । त्यहाँ
बन्दूक तथा तोपगोलाहरूको प्रचलन व्यापकरूपमा बढ्दै आइरहेको थियो । त्यहाँबाट
राम्रा-राम्रा बन्दुक तथा गोलाबारुदहरू ल्याउन पाइएमा नमूना देखाई यहाँ अरु बन्दूक
९
