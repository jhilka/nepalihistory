उक्त संस्करणलाई भरसक अझै परिष्कृत तुल्याई मैले यस उपदेशको यो नयाँ संस्करण अहिलेपाठकहरूको समक्षमा उपस्थापित गराइरहेको छु । आफ्नो देशको राष्ट्रिय गौरव, स्वाधीनता तथासार्वभौमिकतालाई अक्षुण्ण रूपमा कायम राखिराख्नको निमित्त यस कृतिले नेपालीमात्रलाई केहीमात्रामाभएपनि प्रेरणा प्रदान गर्न सकेमा यस नयाँ संस्करणको सम्पादन तथा प्रकाशनको पनि सार्थकतासिद्ध हुनेछ ।

पहिले प्रकाशित भएको दोस्रो संस्करणमा जस्तै यस संस्करणमा पनि उपदेशका मूलपाठहरू हेरक पृष्ठका शिरानहरूमा जस्ताको त्यस्तै दिइएका छन् । यस उपदेशको मूल पाण्डुलिपिमानछुट्याइएका भए पनि सर्वसाधारण पाठकहरूको सुविधाको निमित्त यहाँ भने औचित्य अनुसारकण्डिका वा प्याराग्राफहरू पनि छुट्याइएका छन् । यस्तै उपदेशको मूल पाठको खासै अपेक्षानहुने सर्वसाधारण पाठकहरूको निमित्त विशेष सुविधा होस् भनी हेरक पृष्ठको बीच भागमा यसउपदेशलाई हाल प्रचलनमा रहेको नेपाली भाषाको रूपमा रूपान्तरित गरेर राख्ने प्रयास पनि यहाँगरिएको छ । पहिलेको संस्करणमा जस्तै यस संस्करणमा पनि यस उपदेशको मूल भागमापरेका तर हाल प्रचलनमा नरहेका - खास गरी पारिभाषिक - शब्दहरूलाई टिप्पणी तथा परिशिष्टका रूपमा पहिलेको भन्दा अझै स्पष्ट रूपमा अर्थ्याउने सम्भव प्रयास गरिएको छ । यसैले यो संस्करण सर्वसाधारण पाठकहरूको निमित्त विशेष उपयोगी हुनेछ भन्ने मलाई लागेको छ ।

मेरा आदरणीय गुरु नयराज पन्त तथा उहँको नेतृत्वमा रहेका _'संशोधन मण्डल'_ का अन्यसहयोगीहरूबाट पनि वि.सं. २०२८ मा _'श्री ५ पृथ्वीनारायण शाहको उपदेश'_ शीर्षकमा योउपदेश, यसको पद्यात्मक व्याख्या, विस्तृत परिशिष्ट र ऐतिहासिक व्याख्या पनि ग्रन्थको रूपमा'जगदम्बा - प्रकाशन' बाट प्रकाशित भएको छ । यस्तै वि.सं. २०४० मा गुरु नयराज पन्तज्यूबाटनै सम्पादन भई यस उपदेशको मूल भाग, यसको संस्कृतच्छाया र संस्कृत तथा नेपाली भाषामापद्यमयी व्याख्या पनि 'नेपाल राजकीय प्रज्ञा-प्रतिष्ठान' बाट प्रकाशित भएको छ । यसैले यसउपदेशलाई अझै गहिएिर अध्ययन गर्न चाहने पाठकहरूको निमित्त उपर्युक्त दुवै कृति विशेषउपयोगी हुनेछन् भनी विज्ञ पाठकहरूको समक्षमा अनुरोध गर्न चाहन्छु । अस्तु ।

<div class="flex justify-between font-bold text-sm sm:text-base">
  <div class="text-center">
    विजयादशमी, वि.सं. २०६१<br/>
    बानेश्वर, काठमाडौँ
  </div>

  <div class="text-center">
    प्रा. श्रीकृष्ण आचार्य<br/>
    परिष्कारकर्ता एवं प्रकाशक ।
  </div>
</div>
