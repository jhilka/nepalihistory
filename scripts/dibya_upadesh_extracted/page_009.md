# Page 9

यता, मेरा पूज्य पिता इतिहासज्ञ - शिरोमणि बाबुराम आचार्य विं.सं. १९७६ देखि नै नेपाल-
अधिराज्यको इतिहास तथा पुरातत्त्वहरूको अध्ययन तथा अनुसन्धानहरूप्रति एकाग्रभावले लाग्न
थालिसक्नुभएको थियो । त्यसपछि उहाँले काठमाडौं उपत्यकाभित्र रहेका प्राचीन शिलालेख, ताम्रपत्र,
ताडपत्र तथा यहाँ उपलब्ध रहेका अन्य पुराना ऐतिहासिक कागजपत्रहरूलाई पनि अथकरूपमा
निरन्तर छानबिन गर्न थाल्नुभएको थियो । त्यतिबेला नेपालमा राणाहरूको एकतन्त्रीय शासनव्यवस्था
आफ्नो अनुदारताको चरम-चूलीमा पुगिरहेको थियो । त्यतिवेलाको उराठलाग्दो वातावरणमा पनि
मेरा पिताजी नेपालको इतिहास तथा पुरातत्त्वहरू सम्बन्धी अध्ययन तथा अनुसन्धानतर्फ प्रवृत्त
हुनु पनि अचम्म लाग्दै घटना हुन आएको थियो । त्यतिवेला नेपालमा कार्यरत रहेका शक्तिशाली
राणा प्रशासकहरू नेपाल अधिराज्यको इतिहास तथा पुरातत्त्वहरूको खोजी गर्ने कामलाई शङ्कापूर्ण
दृष्टिले हेर्ने गर्दथे ।

- राणाहरू शोध तथा अनुसन्धानका कामहरूलाई यसरी शङ्कापूर्ण दृष्टिले नहेरुन् पनि
  किन ? शाहवंशीय राजाहरूबाट नै उनीहरूले नेपाल अधिराज्यका प्रशासकीय अधिकारहरू बलपूर्वक
  नै खोसेर लिएका थिए । यसैले आफूहरूले गरेका दुस्साहसका रहस्यहरू उद्घाटित होलान्
  र आफ्नो देशका सचेत नागरिकहरूको तर्फबाट भएको आलोचनाको सामना गर्नुपर्ला भन्ने
  भय तथा त्रास पनि उनीहरूमा सदैव रहिरहेको हुन्थ्यो । यसले गर्दा त्यतिवेला नेपालमा रहेर
  नेपाल अधिराज्यको इतिहास तथा पुरातत्त्वहरूसम्बन्धी लेख रचनाहरू तयार गर्ने वा प्रकाशित
  गर्ने कुनै गुञ्जायस नै थिएन । न त नेपालका कुनै विद्यालय तथा महाविद्यालयहरूमा नेपालको
  इतिहासको पठनपाठन नै हुने गर्दथ्यो । इतिहासप्रति रुचि राख्ने व्यक्तिहरू त्यतिवेला नेपालमा
  नगण्यमात्रामा मात्र रहेका थिए । यस विकट परिस्थितिमा पनि मेरा पिताजी निस्वार्थभावले
  स्वान्तः सुखाय नै इतिहास तथा पुरातत्त्वहरूको अध्ययन तथा अनुसन्धानतर्फ लागिरहनुभएको
  थियो । यस किसिमका साधाहरूबाट न कुनै व्यक्तिगत लाभ मिल्ने सम्भावना थियो, न त यश, अर्थ
  वा कीर्तिहरू प्राप्त हुने नै कुनै सम्भावना थियो । तैपनि उहाँ यस किसिमको साधनामा अध्यवसायपूर्वक
  लागि नै रहनुभएको थियो ।
  ।
  मेरा पिताजीको दृष्टिपथमा पर्नुभन्दा अगाडि प्रस्तुत 'उपदेश' पुरानो नेपाली कागजमा
  लेखिएको एउटा काम नलाग्ने थोत्रो कितापको रूपमा बुइगलको एउटा कुनामा यत्तिकै
  मिर्किइरहेको थियो । यसको ऐतिहासिक महत्त्वको पहिचान सर्वप्रथम मेरा पिताजीले नै गर्नुभएको
  हो । सरदार शिवरामसिंह बस्नेतका वंशधर स्व. बखतमानसिंह बस्नेतज्यूले नै यो कृति उहाँलाई
  प्रसवश उपलब्ध गराइदिनुभएको थियो । तर यस उपदेशको वास्तविक महत्त्वलाई उद्घाटित
  गर्नु त्यतिबेलाको नेपाल अधिराज्यको राजनीतिक वातावरणमा सम्भव भैरहेको थिएन । जुन 'शाह'
  राजवंशको हातबाट उनीहरूले शासनसूत्र बलपूर्वक नै खोसेर लिएका थिए, त्यसै राजवंशका
  गौरवका रूपमा उपस्थित भएका राजा पृथ्वीनारायण शाहजस्ता ओजस्वी व्यक्तित्वका गुणगानहरूलाई
  गाएको सुन्न त्यतिवेलाका नेपालका राणा- प्रशासकहरू किन पो चाहन्थे ?
- यस उपदेशको ऐतिहासिक महत्त्वलाई उद्घाटित गर्नको निमित्त मेरा पिताजी अत्यन्त नै
  व्यग्र भैरहनुभएको थियो । राजा पृथीनारायण शाहजस्ता युगपुरुष व्यक्तिको समुचित परिचय
  सर्वसाधारण नेपाली नागरिकहरूलाई गराउनको निमित्त उहाँ छट्पटाइरहनुभएको थियो । यसै
  (च)
  T
