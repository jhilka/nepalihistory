<div class="text-base italic text-right">श्री ५ पृथ्वीनारायण शाहको संक्षिप्त परिचय</div>

श्री ५ पृथ्वीनारायण शाहले आफ्नो यो प्रवचन सम्भवतः वि.सं. १८३१ को पौषमहिनाको आधाआधितिर दिएका थिए । प्रवचनको कार्यक्रम सकिएपछि यिनले केही दिनत्यहीँ नै विश्राम गरे । यसै बीचमा यिनको शरीरमा रोग तथा व्याधिका थप लक्षणहरूपनि देखापर्न थाले । त्यहाँ उपलब्ध रहेका तथा राजधानी काठमाडौंबाट बोलाइएकावैद्यहरूले पनि आफ्नो ज्ञान, अनुभव तथा बुद्धिले भेटेसम्मका सक्दा औषधी एवंउपचारहरू पनि गर्दै रहे । तर दुर्भाग्य ! दिनहरू बित्दै जाँदा यिनका रोग तथा व्याधि पनिअसाध्यरूपमा परिणत हुन आए । रोग तथा व्याधिहरू निको हुने सम्भावना क्षीण हुँदैआएपछि महारानी नरेन्द्रलक्ष्मी, कान्छा चौतारा दलजित शाह तथा राजकुमार बहादुरशाह आदि त्यहाँ रहेका सबै भाइभारदारहरूले मिली यिनलाई प्रचलित मान्यताअनुसारजलयोगको निमित्त पवित्र त्रिशूली नदीको 'देवीघाट' तर्फ चलाए । यसै घाटमा ९ दिनसम्ममृत्युसँग कठोर सङ्घर्ष गर्दै अन्त्यमा वि.सं. १८३१ पौषशुक्ल दशमीका दिन बिहानकरीब ७ बजेको समयमा यिनी यस संसारबाट सदाको निमित्त बिदा भए (वि.सं. १८३१माघ १ गते) ।

यिनको यस किसिमको अकल्पित तथा असामयिक देहावसानले गर्दा यस क्षेत्रमारहेका सबै चौबीसे राज्यहरूलाई आफ्नै जीवनकालमा नेपाल अधिराज्यभित्र समाहितगराउने भन्ने यिनको आकाङ्क्षा यत्तिकै लथालिङ्ग हुन पुग्यो । सबै भाइभारदाहरू स्तब्धरहे । अन्य दुई जना उपपत्नी तथा ६ जना केटी एवं सुसारेहरूका साथ महारानीनरेन्द्रलक्ष्मी पनि आफ्ना दिवङ्गत पतिको सेवा एवं सुश्रुषाको निमित्त भनी 'सती' कोरूपमा यसै दिन चितामा चढी सहगामिनी भइन् । यस दुःखदायी घटनाबाट नेपालअधिराज्यको राज्यप्रबन्धको गुरुतर भार अब एकाएक २३ वर्षका नवयुवक युवराजप्रतापसिंह शाहको काँधमा पर्न आयो ।

यति वेला भएको महारानी नरेन्द्रलक्ष्मीको सतीत्वगमन पछि आएर नेपालअधिराज्यको निमित्त निकै नै दुर्भाग्यपूर्ण प्रमाणित हुन आयो । यिनले यति वेला यसरीआफ्ना पतिको पछि लागेर 'सती' नगइदिएको भए राजपरिवारमा दाजु-भाइ एवं काका-भतिजारूका बीचमा अनावश्यकरूपमा कलहको शुरुवात हुन पाउने थिएन र राजा श्री५ पृथ्वीनारायण शाहले आफ्ना जे जस्ता नीति तथा कार्यक्रमहरू निर्धारण गरेका थिए,ती सबै नीति तथा कार्यक्रमहरू यथावत्रूपमा चालु रहन पाउने थिए, देशको पश्चिमतर्फकोविस्तार पनि यथासमयमा नै सम्पन्न भैसक्ने थियो र नेपाल अधिराज्यले पछि अङ्ग्रेजहरूसँगलज्जाजनक पराजयलाई पनि सम्भवतः भोग्नुपर्ने थिएन । तर नेपाली मात्रको दुर्भाग्य !यति वेला यसो हुन सकेन । महारानी नरेन्द्रलक्ष्मीलाई यस दुस्साहसिक कदमबाट पछिहटाउने सामान्य प्रयास पनि यति वेला गुरु, पुरोहित तथा भाइभारदारहरू कसैबाट पनिहुन सकेन ।
