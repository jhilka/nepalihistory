<div class="text-base italic text-right">दिव्योउपदेशको मूल पाठ</div>

#### उपदेशको मूल पाठ

```
गुरुं मगर <abbr title="खनज्यादा; राजपरिवाका व्यक्ति">षान्ज्यादा</abbr> <abbr title="भाइ वन्धुहरू">भैयाद</abbr> भारदार <abbr title="मिर-उमराव; प्रमुख उमराव">मिर उमराउ</abbr> <abbr title="थर-घरको निमित्त हेर्नुहोस् - तल परिशिष्टमा (८)">थरघर</abbr> पुराना पुराना जाची <abbr title="आफ्नै घुँडाको नजिक अर्थात् राजधानीमा">घुँडा</abbr> <abbr title="गौँडा; अन्त कतैबाट जाने ठाउँ नभई त्यहींबाट मात्र आवत-जावत गर्नुपर्ने ठाउँ">गौंडा</abbr> मा राषनु, पुरुव पछिम्का <abbr title="खश-बाहुन; खश तथा ब्राह्मणहरू । हेर्नुहोस् - परिशिष्टमा (५५) पनि">षस बाहुन्</abbr> लाई दरबारमा <abbr title="पैठ; प्रवेश">पैठ्</abbr> हुन नदिनु. क्यान भनौला <abbr title="बाहिरिया; आफ्नो देशभन्दा बाहिरका">बाहिडा</abbr> मान्छयाले दरबारमा <abbr title="वेथिति; दुर्व्यवस्था">विथिति</abbr> गराउछन्.

राजाको हुकुम <abbr title="जफत्; बलपूर्वक कब्जा">जफत</abbr> गरि राषनु. मैले तिं <abbr title="थुम; पहाडी क्षेत्रको सानो इलाका वा बस्ती">थुम्का</abbr> <abbr title="बराह-उमराव । हेर्नुहोस् तल परिशिष्टमा (३३)">बन्हाहा उमराउ</abbr> लाई <abbr title="इन्द्र-वज्र; इन्द्रको वज्रजस्तै बलियो">ईन्द्रवज्र</abbr> तुल्याई राष्याध्या. <abbr title="ढोलक वा दमाहाजस्तो एक किसिमको बजाउने बाजा">नगरा</abbr> <abbr title="निशान; फौजी झण्डा">निसान</abbr> पनि दिई राष्याथ्यां. <abbr title="बार्‍ह-बीसको गाँठो; बार्‍हवटा बीस रुपियाँको गाँठो अर्थात् वार्षिक २४० रुपियाँ तलब">बार्‍हबिसको गांठो</abbr> बाधी दियाको थीयो र <abbr title="सल्ल्यान; गोरखा राज्यको राजधानीबाट पैदल यात्रामा १८ किलोमिटर जति पूर्वमा रहेको बस्ती">सल्ल्यान्</abbr> <abbr title="लिगलिग्; गोरखा राज्यको पश्चिमी सिमाना चेपे नदीको किनारमा रहेको एउटा बस्ती">लिग्लीग्</abbr> <abbr title="धादिङ; गोरखा राज्यको दक्षिणपूर्वी भागमा रहेको एउटा प्रसिद्ध बस्ती">धादिं</abbr> का <abbr title="मोहोडा; मुखको अगाडिको भाग">मुहुडा</abbr> मा जाहाजहा काज पर्थ्यो फत्य गर्थ्यो र यो <abbr title="ऐश्वर्य; अकल्पित श्रीसम्पत्ति">अस्वर्जे</abbr> गर्‍याको हो.
```

#### नेपाली भाषाको प्रचलित रूप अनुसार

---

गुरुङ, मगर, खानज्यादा, भैयाद, भारदार, मिर-उमराव (तथा) थरघरहरू पुराना-पुराना जाँची घुँडा (तथा) गौँडा(हरू) मा (पनि) राख्ने गर्नू । पूर्व (तथा) पश्चिमका खस (एवं) बाहुनहरूलाई दरबारमा पैठ हुन नदिनू । किन ? (भनी) भनौला । बाहिरका मान्छे(हरू)ले दरबारमा बेथिति गराउँछन् ।

राजाको हुकुम(लाई) जफत गरी (आफ्नै अधीनमा) राखिराख्नू । मैले तीन थुमका बराह उमराव(हरू)लाई (देवराज) इन्द्र(को) वज्र(जस्तै बलियो) तुल्याएर राखिरहेको थिएँ । (तिनीहरूलाई छुट्टै) नगरा तथा निशान(हरू) पनि दिइराखेको थिएँ । (यस्तै तिनीहरूलाई) बार्‍ह-बीसका गाँठा(हरू पनि) बाँधिदिइको थिएँ । (यसैले) जहाँ(जहाँ तिनीहरूको) काम पर्दथ्यो त्यहाँ-त्यहाँ (तिनीहरूले त्यस कामलाई) फत्य नै पारिदिन्थे र यसबाट नै (मैले अहिले) यस ऐश्वर्य(लाई उपभोग) गरिरहेको हूँ ।

---

| क्र.सं. | रूप              | मान/सुधार                                                                            |
| :-----: | :--------------- | :----------------------------------------------------------------------------------- |
|    १    | षान्ज्यादा       | खनज्यादा; राजपरिवाका व्यक्ति                                                         |
|    २    | भैयाद            | भाइ वन्धुहरू                                                                         |
|    ३    | मिर उमराउ        | मिर-उमराव; प्रमुख उमराव                                                              |
|    ४    | थरघर             | थर-घरको निमित्त हेर्नुहोस् - तल परिशिष्टमा (८)                                       |
|    ५    | घुँडा            | आफ्नै घुँडाको नजिक अर्थात् राजधानीमा                                                 |
|    ६    | गौंडा            | गौँडा; अन्त कतैबाट जाने ठाउँ नभई त्यहींबाट मात्र आवत-जावत गर्नुपर्ने ठाउँ            |
|    ७    | षस बाहुन्        | खश-बाहुन; खश तथा ब्राह्मणहरू । हेर्नुहोस् - परिशिष्टमा (५५) पनि                      |
|    ८    | पैठ्             | पैठ; प्रवेश                                                                          |
|    ९    | बाहिडा           | बाहिरिया; आफ्नो देशभन्दा बाहिरका                                                     |
|   १०    | विथिति           | वेथिति; दुर्व्यवस्था                                                                 |
|   ११    | जफत              | जफत्; बलपूर्वक कब्जा                                                                 |
|   १२    | थुम्का           | थुम; पहाडी क्षेत्रको सानो इलाका वा बस्ती                                             |
|   १३    | बन्हाहा उमराउ    | बराह-उमराव । हेर्नुहोस् तल परिशिष्टमा (३३)                                           |
|   १४    | ईन्द्रवज्र       | इन्द्र-वज्र; इन्द्रको वज्रजस्तै बलियो                                                |
|   १५    | नगरा             | ढोलक वा दमाहाजस्तो एक किसिमको बजाउने बाजा                                            |
|   १६    | निसान            | निशान; फौजी झण्डा                                                                    |
|   १७    | बार्हबिसको गांठो | बार्ह-बीसको गाँठो; बार्हवटा बीस रुपियाँको गाँठो अर्थात् वार्षिक २४० रुपियाँ तलब      |
|   १८    | सल्ल्यान्        | सल्ल्यान; गोरखा राज्यको राजधानीबाट पैदल यात्रामा १८ किलोमिटर जति पूर्वमा रहेको बस्ती |
|   १९    | लिग्लीग्         | लिगलिग्; गोरखा राज्यको पश्चिमी सिमाना चेपे नदीको किनारमा रहेको एउटा बस्ती            |
|   २०    | धादिं            | धादिङ; गोरखा राज्यको दक्षिणपूर्वी भागमा रहेको एउटा प्रसिद्ध बस्ती                    |
|   २१    | मुहुडा           | मोहोडा; मुखको अगाडिको भाग                                                            |
|   २२    | अस्वर्जे         | ऐश्वर्य; अकल्पित श्रीसम्पत्ति                                                        |
