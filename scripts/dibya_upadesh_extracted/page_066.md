<div class="text-base italic text-right">दिव्योउपदेशको मूल पाठ</div>

#### उपदेशको मूल पाठ

```
मुलुकमा <abbr title="इजहारा; ठेक्का">ईजारा</abbr> पनि नदिनु. सर्षारबाट <abbr title="अमानत; ठेक्कामा नदिई ज्यालादारीमा गराइने काम">अमानित्</abbr> राषी सर्षारिया <abbr title="उठ्ती वा आम्दानी असूल उपर गर्ने कार्यालय">तहसिल</abbr> राषी <abbr title="साल- वसाल; हरेक वर्ष">सालवसाल्</abbr>को <abbr title="कच्चावारी; खुलस्त हुने गरी देखाइएको आम्दानी तथा खर्चको फाँटवारी">कचा</abbr> लिनु. क्या चुनी सिपाई भया. क्या भैभारदार भया. इनलाई <abbr title="दौलत; धन-सम्पत्ति">दवलथ</abbr> कमाउन नदिनु. आदमी हेरि <abbr title="हुर्मत; अत्यावश्यक खानपान तथा इज्जत">हुर्मत्</abbr> मात्रै राषीदिनु. क्यान भनौला. दवलथ भयाकाले तरवारमा पसि मर्न मार्न सकैनन् र <abbr title="शत्रु">हरिप</abbr>को <abbr title="बढिबढाउ वा बोलवाला">चमक</abbr> हुन्छ. सिपाहि भैभारदारले <abbr title="सोख; कुनै वस्तुलाई उपभोग गर्ने प्रबल इच्छा">स्वर्ष</abbr> गरेनन् भन्या चारै <abbr title="खुट; दिशा">षुट्</abbr>(मा) मेरो तरवार बज्नैछ. स्वषमा <abbr title="पस्यो भने; प्रवेश गयो भने">पसो भन्या</abbr> .

मेरा साना दुषले <abbr title="आर्जेको; आर्जन गरेको अर्थात् कमाएको">आर्ज्याको</abbr> मुलुक होइन. सबै <abbr title="रूप, गुण, कर्म, धर्म, तथा आकार-प्रकार आदिका आधारमा छुट्याइने मानव समाजको विभाजन">जात</abbr> को <abbr title="फूलबारी; फूलहरू लगाइने बगैंचा । हेर्नुहोस् - परिशिष्टमा (५६) पनि">फुलबारि</abbr> हो. सबैलाई चेतना भया. यो फुलबारिको छोटा बडा <abbr title="चार वर्ण छत्तीस जात; हेर्नुहोस् - परिशिष्टमा (५७) पनि">चारै जात छत्तिसै बर्न</abbr>ले (यसलाई सम्भार गर्नुपर्दछ).
```

#### नेपाली भाषाको प्रचलित रूप अनुसार

---

देशमा इजारा पनि (कसैलाई) नदिनू । सरकारबाट नै अमानतमा सरकारिया तहसील (अड्डा) राखी सालसालैको कच्चावारी (हिसाब) लिने गर्नू । चुनिएका (राम्रा-राम्रा) सिपाही भए पनि र भाइभारदार(हरू नै) भए (पनि) यिनी(हरू कसै)लाई (पनि धन-)दौलत(हरू) कमाउन नदिनू । मानिस(हरू) हेरी (उनीहरूको औगात अनुसार) हुर्मत मात्रै राखिदिने गर्नू । किन ? (भनी) भनौला । (किन भने) दौलत भएका (मानिसहरू) तरवार(हरूको काम)मा पसी (स्वयं) मर्न तथा (विपक्षीहरूलाई) मार्न (पनि अग्रसर हुन) सक्नेछैनन् । (यसो भएमा देशमा) हरिप(हरू)को चमक (हुने) हुन्छ । सिपाही(हरू तथा अन्य) भाइ-भारदार(हरू)ले पनि सोख(-सयलहरू) गरेनन् भने चारैखुटमा मेरो तरवार बज्रने छ । (देशका सिपाही तथा भाइ-भारदारहरू) सोख(-सयल) मा पसे भने (अनर्थ हुनेछ) ।

(यो) मेरो सानो दुःषले आर्जिएको मुलुक होइन । (यस मुलुकको आर्जनमा देशका) विभिन्न जात तथा जातिका धेरै नागरिकहरूको परिश्रम परिरहेको छ । यसैले यो मुलुक सबै जात तथा जातिहरूको (साझा) फूलबारी हो । सबैलाई (यस कुराको) चेतना भए (राम्रो हुने थियो) । यस फूलबारीलाई साना-ठूला चार वर्ण छत्तीसै जात(का जनता) ले (समानरूपले सम्भार गर्नुपर्दछ) ।

---

| क्र.सं. | रूप                   | मान/सुधार                                                                       |
| :-----: | :-------------------- | :------------------------------------------------------------------------------ |
|    १    | ईजारा                 | इजहारा; ठेक्का                                                                  |
|    २    | अमानित्ं              | अमानत; ठेक्कामा नदिई ज्यालादारीमा गराइने काम                                    |
|    ३    | तहसिल                 | उठ्ती वा आम्दानी असूल उपर गर्ने कार्यालय                                        |
|    ४    | सालवसाल्´             | साल- वसाल; हरेक वर्ष                                                            |
|    ५    | कचा                   | कच्चावारी; खुलस्त हुने गरी देखाइएको आम्दानी तथा खर्चको फाँटवारी                 |
|    ६    | दवलथ                  | दौलत; धन-सम्पत्ति                                                               |
|    ७    | हुर्मत्               | हुर्मत; अत्यावश्यक खानपान तथा इज्जत                                             |
|    ८    | हरिप                  | शत्रु                                                                           |
|    ९    | चमक                   | बढिबढाउ वा बोलवाला                                                              |
|   १०    | स्वर्ष                | सोख; कुनै वस्तुलाई उपभोग गर्ने प्रबल इच्छा                                      |
|   ११    | षट्                   | खुट; दिशा                                                                       |
|   १२    | स्वषमा पसो भन्या      | पस्यो भने; प्रवेश गयो भने                                                       |
|   १३    | आर्ज्याको             | आर्जेको; आर्जन गरेको अर्थात् कमाएको                                             |
|   १४    | जात                   | रूप, गुण, कर्म, धर्म, तथा आकार-प्रकार आदिका आधारमा छुट्याइने मानव समाजको विभाजन |
|   १५    | फुलबारि               | फूलबारी; फूलहरू लगाइने बगैंचा । हेर्नुहोस् - परिशिष्टमा (५६) पनि                |
|   १६    | चारै जात छत्तिसै बर्न | चार वर्ण छत्तीस जात; हेर्नुहोस् - परिशिष्टमा (५७) पनि                           |
