# Page 6

## परिष्कारकर्ताको भनाइ

गोरखा राज्यका सुयोग्य राजा श्री ५ पृथ्वीनारायण शाहले आफ्ना दूरदृष्टिहरू लगाएर ठूलो कष्ट एवं परिश्रमका साथ वर्तमान नेपाल अधिराज्यको एकीकरण कार्यको गराइदिएका थिए । यस कामको निमित्त यिनले आफ्ना पसिनाहरू मात्र पर्याप्तमात्रामा 'बगाएका थिएनन्, आफ्ना हितचिन्तक अनेकौं प्रियजनहरूलाई पनि असमयमा नै गुमाएका थिए । यस अभियानलाई सफल पार्नमा यिनका भाइ भारदार, सैनिक, कर्मचारी तथा देशका
सर्वसाधारण नागरिकहरूले पनि आ-आफ्ना तर्फबाट सक्दा सहयोगहरू उपलब्ध गराएका थिए । यसैको परिणम हो – अहिलेको हाम्रो यो सुन्दर, स्वाभिमान तथा शान्त मातृभूमि नेपाल ।

राजा पृथ्वीनारायण शाहले प्रारम्भ गराएको नेपाल अधिराज्यको एकीकरणको अभियान प्रारम्भमा त आफ्ना राज्यक्षेत्रहरूलाई विस्तारित गर्ने र यसलाई एउटा शक्तिशाली राष्ट्रका रूपमा उपस्थापित गराउने आकाङ्क्षा अनुसार नै शुरु भएको हुँदो हो, तर ठीक यसै समयमा सात समुद्रपारका 'इष्टइण्डिया कम्पनी' का अङग्रेज व्यापारीहरू भरत-भूमिमा आफ्ना प्रभावक्षेत्रहरू विस्तार गर्दै यत्रतत्र फैलिरहेका थिए । यसै क्रममा उनीहरू वर्तमान नेपाल अधिराज्यका तराईक्षेत्रहरूलाई पार गरी सिन्धुली गढीमाथि नै आक्रमण गर्न भनी आइपुगेका थिए । वर्तमान नेपाल अधिराज्यका केही तराईक्षेत्रहरूमाथि उनीहरूले करीव एक वर्षसम्म त बलपूर्वक नै कब्जा नै पनि जमाइसकेका थिए ।

दूरदर्शी राजा श्री ५ पृथ्वीनारायण शाहले आफ्नै विवेकअनुसार साम, दान, भेद तथा दण्ड नीतिहरूको समुचित प्रयोग गरी करीब-करीब अङ्ग्रेजहरूको नियन्त्रणमा पुगिसकेका वर्तमान नेपाल अधिराज्यका तराईक्षेत्रहरूलाई आफ्नो नियन्त्रणमा ल्याइदिएका थिए । यथार्थमा भन्ने हो भने यसै समयदेखि यिनको विजय अभियान नेपाल अधिराज्यको एकीकरण अभियानको रूपमा परिणत हुन आएको थियो । हुन पनि हो, राजा पृथ्वीनारायण शाहले समयमा नै यस क्षेत्रमा रहेका स-साना सबै पहाडी राज्यहरूलाई एकीकरण गरी एउटा शक्तिशाली एवं सार्वभौमसत्ता सम्पन्न स्वतन्त्र अधिराज्य बनाउने अभियानको प्रारम्भ नगरिदिएका भए यस क्षेत्रमा रहेका सबै स-साना राज्यहरू उसैवेला अङ्ग्रेजी साम्राज्यको आश्रयमा पुगिसकेका हुन्थे र अहिलेका हामी सम्पूर्ण नेपाली नागरिकहरू अहिलेजस्तै स्वतन्त्र तथा सार्वभौम सत्तासम्पन्न राष्ट्रका स्वाभिमानी नागरिकहरू भएर रहन पाउने थिएनौं, यसमा कुनै पनि सन्देह छैन ।

यस क्षेत्रमा स्थापित भएका स-साना राज्यहरूलाई एकीकरण गरी नेपाल अधिराज्यलाई एउटा शक्तिशाली एवं स्वतन्त्र राष्ट्रको रूपमा स्थापित गराउने क्रममा राजा पृथ्वीनारायण शाहले के-कस्ता नीति तथा कार्यक्रमहरू अपनाएका थिए ? र यिनका के कस्ता योजनाहरू रहेका थिए ? यी सबै नीति, कार्यक्रम तथा योजनाहरू यिनले आफ्नो यस उपदेशमा सूत्रबद्ध रूपमा आफ्ना अनुयायीहरूलाई बताएर गएका छन् । आफ्नो जीवनकालमा यिनले गरेका सम्पूर्ण काम तथा कारबाहीहरू यिनका यिनै उपदेशहरूमा उल्लेख भएका विवरणहरूसँग मेल खाइरहेका पाइन्छन् ।

राजा पृथ्वीनारायण शाहले आफ्ना नीति तथा कार्यक्रमहरू धेर-थोरमात्रामा आफ्ना भाइ तथा छोराहरूलाई पहिले पनि सुनाएका हुँदाहुन् । तर यिनको जीवनकालको अन्तिम समयतिर
