# Page 92

दिव्योपदेश
नौ लाख घरधुरीहरू रहेको छन् भन्ने जनधारणा रहिआएको थियो । यसैअनुसार यहाँ पनि पूर्वी
नेपालमा रहेको किराँत प्रदेशलाई 'नौलाख - किराँत' भनिएको पाइन्छ ।

- ५६ - 'सबै जातको फूलबारी' भनेर यहाँ नवगठित नेपाल अधिराज्यलाई यहाँ रहेका साना-
  ठूला तथा धनी गरीब सबै नेपाली नागरिकहरूको साझा एवं सुन्दर फूलबारीको रूपमा
  परिकल्पना गरिएको पाइन्छ । नेपालीमात्रको राष्ट्रिय एकताको निमित्त यसभन्दा राम्रो परिकल्पना
  अर्को के पो गर्न सकिन्थ्यो र ? राजा पृथ्वीनारायण शाहको यस किसिमको मार्मिक अभिव्यक्तिले
  गर्दा नेपालीमात्रलाई आफ्नो राष्ट्रिय एकताको सुदृढीकरणको निमित्त अवश्य पनि सदैव प्रेरणा
  प्रदान गरिरहनेछ, भन्नेमा कुनै पनि सन्देह छैन ।
-
- ५७ – 'चार वर्ण छत्तीस जात' भन्नुपर्नेमा यहाँ भ्रमवश 'चार जात छत्तीस वर्ण' भनिएको
  पाइन्छ । चार वर्ण भनेर सनातन वैदिक धर्मावलम्बी हिन्दूका वर्णव्यवस्था अनुसारका 'ब्राह्मण',
  'क्षत्रिय', 'वैश्य', तथा 'शूद्र' गरी चारवटा वर्ण वा श्रेणीहरूलाई लक्षित गरिएकोमा कुनै पनि सन्देह
  छैन । यसैगरी 'छत्तीस जात' भनेर यतिवेला नेपाली समाजमा प्रचलित रहेका 'मगर', 'गरुड',
  'राई', 'लिम्बू', 'सुनुवार', 'सार्की, 'कामी' तथा 'दमाइँ' आदि अनेकौँ जात तथा जातिहरूतर्फ
  सङ्केत गरिएको पाइन्छ ।
  ,
  ५८ - आफ्ना कुनै पनि सेनापति लडाइँको मैदानमा दिवङ्गत भएमा उसका कुनै पनि
  पुरुष सन्तान उमेरको हिसाबले सैनिक सेवामा प्रवेश पाउनको निमित्त समर्थ नभएसम्मको लागि
  उसका जहान परिवारहरूको भरण-पोषणको निमित्त राज्यको तर्फबाट प्रदान गरिने 'खान्की'लाई
  नैनिताक 'माना चामल' भनिने चलन प्रचलित रहेको थियो ।
  ५९ - शिरमा कपडाको पगरी बाँध्ने अधिकार प्राप्त भएका पल्टनका तल्ला तहका सात-
  थरी सैनिक पदाधिकारीहरू यिनताक 'सात- पगरी' को नामले प्रसिद्ध रहेका थिए । 'सात- पगरी'
  हरूमा सम्भवतः 'जमादार', 'सार्जङ्', 'निसान', 'अजिटन्', 'भाट', 'पुरोहित' तथा 'बाजा-
  नाइके' गरी ७ थरी दर्जाका सैनिक पदाधिकारीहरू रहने गरेका पाइन्छन् ।
  ६० - राजा पृथ्वीनारायण शाहले आफ्ना प्रमुख मन्त्री 'काजी' कालु पाँडे, 'सरदार'
  शिवरामसिंह बस्नेत, 'काजी' वंशराज पाँडे, 'सरदार' तुलाराम पाँडे 'काजी' केहरसिंह बस्नेत,
  'बख्शी' अभिमानसिंह बस्नेत, 'काजी' श्रीहर्ष पन्त, 'चौतारा' रणरुद्र शाह ( भैयाद) र कालिदास
  खड्का (मगर) आदि अनेकौं भाइ-भारदारहरूले आफूलाई लगाएका गुनहरूलाई बिर्सन सकिरहेका
  थिएनन् । यसैले नै यिनले यहाँ :- “पाँडे, बस्नेत, पन्त, भैयाद र मगरहरूलाई 'मराताप' (मरे
  बापतको खान्की) दिँदा आलोपालो गरी दिनू ( किन भने) यिनीहरू भनेका मेरा नून तथा गुनका
  सोझा सेवकहरू हुन्” भनी भनेका हुन् ।
- ६१ - ठकुरी वा राजपूतहरूभन्दा बाहेकका जनै लगाउने तागाधारी अन्य क्षत्रियहरूलाई
  यिनताक 'खश' भन्ने चलन प्रचलित रहेको थियो । यसैले यिनताक 'खश बाहुन' को सामान्य
  अर्थहुन्थ्यो छेत्री तथा बाहुनहरू । नेपालका पहाडी समाजहरूमा वैश्य वर्गको उपस्थिति
  थिएन । लुगा धुने 'धोवी' तथा तेल पेल्ने 'तेली' को काम पनि यिनीहरू आ-आफैँ गर्ने गर्दथे ।
  यसैअनुसार गोरखा राज्यका सबै नागरिकहरू धोवी तथा तेलीका रूपमा पनि सक्रिय रहेकाले
  ७६
