<div class="text-base italic text-right">जयस्थिति मल्लले बाँधेका स्थिति-बन्देजहरू</div>

**६. -** जात (हरू) चिन्नको निमित्त स-साना जात(हरू) को निमित्त पहिरन तथा घरहरू यस्तो-यस्तो बनाई व्यवहार गर्नू र यस्तो यस्तो नगर्नू भनी जातैपिच्छे बेग्लाबेग्लै नियम गरी चालचलनगर्ने गर्नू ।

### फुटकर व्यवस्थाहरू

- **(क)** चलन(चल्ती)को हकमा काँटा, ढक, पाथी, कुरुवाले नापजोख गरी किन्ने तथा बेच्ने गर्नू ।
- **(ख)** आफ्ना जातको रकम नछोड्नू र आफ्नो (भएको) जात नछिपाउनू ।
- **(ग)** प्रजाका घर खेत(हरू) का हकमा 'सुना-घर', 'सुना-खेत' र 'सुना-बारी' भन्ने नाउँ दिईघर, खेत र पाखा (बारी) हरूको व्यवस्था गरिने । यसलाई (देशका सबै प्रजाले) आफूखुसीसँग बेच्न,दान गर्न, देवताहरूलाई चढाउन र बन्धक राख्न समेत पाउने ।

### स्थिति बन्देजसम्बन्धी अन्य व्यवस्थाहरू :-

- **१. - घर (हरू) को सम्बन्धमा :-** आफ्नो हातको बूढीऔँलाको (हिसाबले) चौबीस अंगुलकाप्रमाणको १ हात गरी (व्यवहार गर्ने गर्नू । यही नापो अनुसार) गल्ली (भित्र) का घरको निमित्त घरको प्रमाण - घरको चौतर्फी नापो ९५ हातको खा. १, गल्लीभित्रका (बाहिरी) घरको निमित्त- १०१ हातको खा. १ र शहरभित्रका घरको निमित्त ८५ हातको खा. १ (मानी घरहरूको नापजाँच) गर्ने गर्नू ।

- **२. -** ब्राह्मण, क्षत्रिय, वैश्य एवं शूद्र यति (चार) जातको निमित्त घर बनाउँदा वास्तुप्रकारोक्त क्रम र अष्टवर्गका विचारले यथोक्त विधिपूर्वक शिलान्यास गरेर मात्र बनाउने गर्नू ।

- **३. - जातककार्यको सम्बन्धमा :-** ब्राह्मण एवं क्षत्रिय(हरू)ले ब्राह्मण(हरू)बाट र वैश्य एवं शुद्रहरूले देवज्ञ(हरू)बाट जातकशास्त्रको विचार गरी दिनको यथेष्ट कालादि तथा फलनिर्णय समेत (हुने गरी) जातकपत्री लेखाउने गर्नू ।

- **४. - खेतहरूको विषयमा :-**

  - **(क) -** अबल, दोयम, सिय(म) र चाहार (गरी) चार प्रकारको (वर्गीकरण गर्ने गरी) व्यवस्था बाँध्ने । (यसरी व्यवस्थाहरू बाँध्दा) अब्बल खेतको निमित्त चारैतर्फ ९५ हातको प्रमाणको, दोयम खेतको निमित्त चारैतर्फ १०५ हातको, सि(य)म खेतको निमित्त चारैतर्फ ११२ हातको र चाहार खेतको निमित्र चारैतर्फ १२५ हातको १ 'कर्ष' मानी व्यवहार गर्ने गर्नू ।

  - **(ख) -** साँढेदश हात प्रमाणको 'टाँगो' नामक खेत नाप्ने मानदण्ड भईआएकोमा (अब उप्रान्त) साँढेसात हात प्रमाणको 'टाँगो' को नापो बनाई नाप्ने गर्नू ।

  - **(ग) -** (जग्गाको) नापो गर्नको निमित्त 'डंगोल' नामक क्षेत्रकार जातको तथा घरको नापो गर्नको निमित्त तक्षकार बाँडाहरूमध्ये 'पिछु' भन्ने गृहकार जातिको व्यवस्था गरियो ।

  - **(घ) -** (देशमा रहेका) नेवार (जातिलाई) ३६ जातमा विभाजन गरियो । यस्तै अन्य जातको पनि पृथक्-पृथक् भेद गरियो। जस्तै- जोशीको ८, अचारको ८ र वैद्यको ४ जात आदि ।

  - **(ङ) -** श्रेष्ठका ३६ जातमध्ये तागाधारी १३ (जात रहेका छन्) । (जस्तै) - चण्डेरी, सुवेदी, भण्डारी, आचार र दैवज्ञ आदि ।

  - **(च) -** ब्राह्मणहरूमा - पञ्चगौड र पञ्चद्रविड गरी १० थरी मूल जात हुन् । यिनैबाट धेरैजातका ब्राह्मणहरू भए । जैसी ब्राह्मणहरू अपूज्य रहे ।

  - **(छ) -** ज्यापूको ३२ जात, कुमालेको ८ जात, खसहरूको ६४ जात, कसाइले नङ काट्ने ७२ जात, बाँडाहरूको ४ जात, कुसलेको ४ जात, र चर्मकार तथा कुलू (समेत) सबै जात गरी जम्मा ७२५ जातहरू निर्धारण गरिए ।
