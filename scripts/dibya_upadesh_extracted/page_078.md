क
परिशिष्ट (क)
(टिप्पणी तथा व्याख्याहरू)
१. - 'श्रीकालिका सहाय' यो वाक्य श्री ५ पृथ्वीनारायण शाहको राज्यकालदेखि श्री ५ राजेन्द्र
वीरविक्रम शाहको राज्यकालसम्मका नेपालका प्रत्येक आधिकारिक लेखापढीको कागजका उठानमा
लेखिने प्रचलन चलिआएको थियो । यसै प्रचलन अनुसार यहाँ पनि प्रस्तुत विषयवस्तुमा प्रवेश
गर्नुभन्दा पहिले सर्वप्रथम यस वाक्यको उल्लेख गरिएको पाइन्छ । आफ्नो देशकी अधिष्ठात्री
श्री गोरखकाली सँधै आफ्नी सहायक भएर रहिरहून् भन्ने कामना गर्दै यहाँ यस वाक्यको प्रयोग
भएको पाइन्छ ।
२. - गोरखा राज्यका नागरिकहरू भगवती 'गोरक्षकाली' वा 'गोरखकाली' का जति
उपासक रहँदै आएका थिए, आफ्ना देशका अधिष्ठाता गुरु 'गोरक्षनाथ' वा 'गोरखनाथ' प्रति पनि
उनीहरू उत्तिकै अनुरक्त रहँदै आएका थिए । गुरु 'गोरक्षनाथ' वा 'गोरखनाथ' को नामबाट नै त्यस
क्षेत्रको नाम 'गोरखा' रहन गएको पाइन्छ । नाथ सम्प्रदायमा प्रचलित रहिआएको मान्यताअनुसार
गुरु
गोरक्षनाथ वा गोरखनाथ भगवान् शिवका नै अवतार रहेका थिए। यसैले - “मानवका रूपमा
जन्म लिएका शिवस्वरूप गुरु गोरखनाथ पनि सधैँ नै आफ्ना सहायक भएर रहिरहून्” भन्ने कामना
गर्दै यहाँ – “ शिव गोरक्ष सहाय" यस वाक्यको प्रयोग भएको पाइन्छ ।
३.

- पुगनपुग ३ वर्षजति राज्य गरी वि.सं. १८३४ को मार्ग महिनामा श्री ५ प्रतापसिंह
  शाहको २६ वर्षको कलिलो उमेरमा नै देहान्त भएको थियो । यसपछि यिनलाई – 'स्वर्गवासी
  महाराज' र यिनका पिता श्री ५ पृथ्वीनारायण शाहलाई - 'बूढा महाराजाधिराज' वा 'बूढा महाराज'
  भन्न थालिएको थियो । 'बूढा महाराजाधिराज' वा 'बूढा महाराज' लाई नै पछि-पछि श्रद्धापूर्वक
  'बडा-महाराजाधिराज' वा 'बडा महाराज' भन्न थालिएको पाइएको छ ।
- ४. - प्राचीन समयमा नेपाल अधिराज्य विस्तृत भूभागहरूमा फैलिएर रहेको थियो । पछि
  भने यो राज्य खण्डित भएर मध्ययुगको अन्त्यसम्ममा यस अधिराज्यभित्र नै वर्तमान काठमाडौं
  उपत्यका तथा यसका आसपासका क्षेत्रहरूमा काठमाडौं, भक्तपुर र ललितपुर गरी तीनवटा
  अलग-अलग स्वतन्त्र राज्यहरू स्थापित हुन आइपुगेका थिए । यहाँ 'तीन सहर नेपाल' भनेर
  यस क्षेत्रमा स्थापित भएका उपर्युक्त तीनवटै मल्ल राज्यहरूको सामूहिक स्वरूपतर्फ सङ्केत
  गरिएको पाइन्छ ।
- ५. - छिमेकमा रहेका अन्य सबै हिन्दू राज्यहरूको करीब-करीब अन्त्य भई भारतमा विधर्मी
  मुगलहरूको साम्राज्य स्थापित भैसकेकोले विजयपुर' राज्यका सनातनधर्मावलम्बी सेन राजाहरूले
  गर्वका साथ 'हिन्दुपति' भन्ने उपाधिलाई धारण गर्न थालेका थिए । यसै उपाधिलाई पछि
  'मकवानपुर ' एवं 'चौदण्डी' राज्यका अन्य सेन राजाहरूले पनि धारण गर्न थालिरहेको पाइन्छ ।
  अहिलेको ओल्लो किराँत तथा पल्लो किराँतमा रहेका पहाडी भूभागहरूका साथसाथै नारायणी
  नदीदेखि कनकाई नदीसम्मका सम्पूर्ण तराईक्षेत्रहरू यिनै तीनवटा स्वतन्त्र सेन - राज्यहरूका
  राज्यक्षेत्रहरूभित्र रहँदै आएका थिए। मकवानपुरको सेन राज्य वि.सं. १८१९ मा, 'चौदण्डी' को
  ६२
