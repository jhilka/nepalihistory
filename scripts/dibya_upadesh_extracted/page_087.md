# Page 87

टिप्पणी तथा व्याख्या
३५. - गोरखा राज्यका देवमन्दिरहरूमा 'राना' थर भएका मगरहरू पुजारीहरूका रूपमा
कार्यरत रहने परम्परा पहिलेदेखि नै चलिआएको थियो । मगरहरूको जनआबादी बढी भएकोले
मगराँतमा यस्तो परम्परा हुनुलाई अस्वाभाविक पनि मान्न सकिन्न । यसैअनुसार 'सल्ल्यान- कोट'
मा रहेकी भगवती त्रिपुरासुन्दरीका पुजारी पनि 'राना' थर भएका मगरहरू नै रहँदै आइरहेका
थिए । यसैले यहाँ सल्ल्यान कोटकी माईका पुजारीलाई 'पुजारी-राना' भनेर भनिएको पाइन्छ ।
३६. - चाँदी, तामा वा पित्तल आदि धातुहरूबाट बनाइएको अनुहार हेर्न हुने आज-भोलि
चलन चल्तीमा रहेको 'ऐना'को प्रचलन शुरु हुनुभन्दा पहिले व्यापकरूपमा प्रचलनमा रहेको
ऐनाजस्तै वस्तु यिनताक 'आर्सी'को नामले प्रसिद्ध रहेको थियो । पुराना देव मन्दिरहरूमा
देव-देवीका नित्यपूजाहरूमा 'आर्सी' को प्रयोग अझैसम्म पनि हुँदै आइरहेको पाइन्छ । ि

- नै
- ३७. – देश, देव-देवी वा महत्त्वपूर्ण व्यक्तिहरूको विशेष पहिचानको निमित्त निर्धारित गरिएका,
  छोटा वा लामा काठ, बाँस वा लठ्ठीहरूमा टाँगिने, तोकिएका रूप रङ्ग तथा आकारका धातु वा
  कपडाका टुक्राहरू नै सामान्यतया 'ध्वजा' वा 'झण्डा'हरूका नामले प्रसिद्ध रहँदै आइरहेका छन् ।
  यसैअनुसार दुईवटा पताकाहरू भएको, सूर्य तथा चन्द्रमाको आकृति अङ्कित, नीलो
  किनारा भएको रातो सिम्रिक रङ्गको ध्वजा वा झण्डा नै हाम्रो नेपाल अधिराज्यको राष्ट्रिय
  पहिचान, प्रतीक वा चिन्ह हो । विशेष चाडपर्व वा पूजा आजाहरूमा भने माङ्गलिक चिन्ह वा
  प्रतीकका रूपमा शोभाको लागि खास कुनै चिन्ह वा आकृति नभएका तीनकुने राता, सेता तथा
  पहेँला 'ध्वजा' वा 'पताका' हरू टाङ्ने चलन पनि परम्परादेखि चलिआएको छ ।
  ३८. - 'ग्यामी राना' भनेर यहाँ भूतपूर्व काजी जयन्त राजातर्फ सङ्केत गरिएको पाइन्छ ।
  यथार्थमा 'राना' थर भएका मगरहरूको नै एउटा उपवर्ग 'ग्यामी' हो । यो व्यक्तिविशेषको नाम
  होइन । जयन्त राना गोरखा राज्यमा राजा नरभूपाल शाहको राज्यकालमा 'काजी' तथा सेनापतिका
  रूपमा कार्यरत रहेका थिए । राजा नरभूपाल शाहको शासनकालको अन्तिम समयतिर यिनकै
  नेतृत्वमा गोरखा राज्यको तर्फबाट कान्तिपुर राज्यको नुवाकोट इलाकामाथि नियन्त्रण स्थापित
  गर्ने प्रयास हुँदा सफलता प्राप्त हुन सकेको थिएन । यसैले :- "यिनी भित्रभित्रै कान्तिपुर राज्यका
  राजा जयप्रकाश मल्लसँग मिलिरहेकाले नै नुवाकोट प्रदेशमाथि नियन्त्रण स्थापित गर्न नसकिएको
  हो” भन्ने आरोप लगाई यिनलाई गोरखा राज्यबाट निकाला गरिएको थियो ।
  यसपछि यिनी राजा जयप्रकाश मल्लको आश्रयमा आई कान्तिपुर राज्यका 'उमराव' का
  रुपमा नियुक्त भएर नुवाकोट इलाकाकै संरक्षक भएर रहन थालेका थिए । यसैले राजा पृथ्वी-
  नारायण शाहले यहाँ :- “तँ हाम्रो आफ्नै घरको ग्यामी होस्, नुवाकोट हामीलाई छोडिदे, हामीसँग
  मिल्न आइज ।” भनी यिनलाई सन्देश पठाएका हुन् । तर यिनले आफ्नो नूनको सोझो गर्दै आफूले
  नून खाइरहेका कान्तिपुर राज्यका राजा जयप्रकाश मल्लमाथि विश्वासघात गर्न चाहेनन् । राजा
  पृथ्वीनारायण शाहको दृष्टिमा भने यिनले यसो गर्नु अक्षम्य अपराध ठहरिएको थियो । यसै
  अपराधमा यिनी पछि - बेलकोट इलाकामा गोरखाली सैनिकहरूको नियन्त्रण स्थापित भएपछि -
  राजा पृथ्वीनारायण शाहकै आदेशअनुसार छाला काटिएर निर्दयतापूर्वक मारिएका थिए ।
  ३९. - "हाम्रो नूनको शेषले झुकाइदिने पन्त" भनेर यहाँ :- " मेरो नून, अर्थात् नून परेका
  दाना-पानीहरू खाएका गुनहरूले गर्दा आफ्ना कर्तव्यहरूप्रति सचेत भएर नम्रतापूर्वक सँधै
  ७१
