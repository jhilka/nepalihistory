<div class="text-base italic text-right">दिव्योउपदेशको मूल पाठ</div>

#### उपदेशको मूल पाठ

```
उप्रान्त ॥ <abbr title="देश; विदेश अर्थात् देशभन्दा बाहिर">देस</abbr>का <abbr title="व्यापारी">महाजन</abbr>लाई <abbr title="गढ-पर्सा; पर्सा गढी । हेर्नुहोस् - परिशिष्टमा (५२) पनि">गोड प्रसाह</abbr> देषी <abbr title="उँभो; ऊर्ध्व अर्थात् माथितिर">उभो</abbr> आउन नदिनु. देशका महाजनहरु हाम्रा मुलुकमा आया भन्या दुनिञाँ कंगाल गरि छाड्दछन्. हामीले <abbr title="च्यांगा-पांगा; हेर्नुहोस् - परिशिष्टमा (५३) पनि">च्यागापांगा</abbr> <abbr title="पहिरिई">लगाई</abbr> <abbr title="तीन शहर नेपाल; हेर्नुहोस् - परिशिष्टमा (५४) पनि">तिन सहर नेपाल</abbr> र <abbr title="नौ लाख किँरात; हेर्नुहोस् - परिशिष्टमा (५५) पनि">नौलाष् किरायत</abbr> र <abbr title="हिन्दुपतिको राज; हेर्नुहोस् - परिशिष्टमा (५) पनि">हिन्दुपतिको राज</abbr> <abbr title="आर्जन गरेका थियौं">आर्ज्यथ्यउ</abbr>. देसका कपरा लगाउनालाई <abbr title="मनाही; निषेध">मन्हाई</abbr> गरिदिनु आफ्ना देसका कपरा बन्न जान्न्यालाई नमना देषाई <abbr title="सिकाउनु अर्थात् तालिम वा शिक्षा दिनु">सधाउनु</abbr> र बन्न लाउनु र यस्व भया नगद देस जादैन.

आफ्ना देसको <abbr title="नगद बाहेकका अन्य उपभोग्य वस्तुहरू">जिनीस्</abbr> <abbr title="औषधीको निमित्त काम दिने वनस्पति">जरिबुटि</abbr> देस लैजानु र नगद <abbr title="खैंचनू; आफूतिर तान्नू">षैचनु</abbr>. नगद षैचि राषनु र प्रजा <abbr title="बलियो अर्थात् आर्थिक रूपमा सम्पन्न">मोटा</abbr> भया <abbr title="राजदरबार अर्थात् सरकार">दर्बार</abbr> बलियो रहन्छ. राजाका भंडार भन्याका <abbr title="रैती अर्थात् जनताको समूह">रैतान</abbr>हरू हुन्.
```

#### नेपाली भाषाको प्रचलित रूप अनुसार

---

उप्रान्त ॥ (वि)देशका महाजन(हरू) लाई पर्सा-गढीबाट माथितिर आउन नदिनू । विदेशका महाजनहरू हाम्रो मुलुकमा आए भने (उनीहरूले यहाँका) जनतालाई कङ्गाल (नै) गराई छोड्दछन् । हामीले च्याँगा-पाँगा लगाएर (नै यो) तीन-शहर नेपाल, नौ-लाख किराँत र हिन्दुपतिको राज्य (पनि) आर्जन गरेका थियौँ । (यसैले नेपाली जनतालाई) विदेशी कपडा लगाउन मनाही गरिदिनू । आफ्नै देशका कपडा बुन्न जान्ने (मानिसहरू) लगाई नमुना देखाएर सिकाउनू र बुन्न लगाउनू । यसो भए(मा आफ्नो देशको) नगद विदेशमा जान पाउँदैन ।

आफ्नो देशका जिनिस् (तथा अन्य) जरीबुटी(हरू पनि) विदेश (तर्फ) लैजानू र (त्यहाँबाट) नगद (रकम आफ्नो देशतर्फ) खैँचनू । नगद (रकम जसरी हुन्छ आफ्नै देशमा) खैंचिराख्नू । प्रजा मोटा (= समर्थ) भए (भने) दरबार (पनि) बलियो रहन्छ । राजाका भँडार भनेका रैतीहरू (नै) हुन् ।

---

| क्र.सं. | रूप             | मान/सुधार                                                        |
| :-----: | :-------------- | :--------------------------------------------------------------- |
|    १    | देस             | देश; विदेश अर्थात् देशभन्दा बाहिर                                |
|    २    | महाजन्ं         | महाजन; व्यापारी                                                  |
|    ३    | गोड प्रसाह      | गढ-पर्सा; गढ-पर्सा; पर्सा गढी । हेर्नुहोस् - परिशिष्टमा (५२) पनि |
|    ४    | उभो             | उँभो; उँभो; ऊर्ध्व अर्थात् माथितिर                               |
|    ५    | च्यागापांगा     | च्यांगा-पांगा; च्यांगा-पांगा; हेर्नुहोस् - परिशिष्टमा (५३) पनि   |
|    ६    | लगाई            | पहिरिई                                                           |
|    ७    | तिन सहर नेपाल   | तीन शहर नेपाल; तीन शहर नेपाल; हेर्नुहोस् - परिशिष्टमा (५४) पनि   |
|    ८    | नौलाष् किरायत   | नौ लाख किँरात; हेर्नुहोस् - परिशिष्टमा (५५) पनि                  |
|    ९    | हिन्दुपतिको राज | हिन्दुपतिको राज; हेर्नुहोस् - परिशिष्टमा (५) पनि                 |
|   १०    | आर्ज्यथ्यउ      | आर्जेका थियौं; आर्जन गरेका थियौं                                 |
|   ११    | मन्हाई          | मनाही; निषेध                                                     |
|   १२    | सधाउनु          | सधाउनु; सिकाउनु अर्थात् तालिम वा शिक्षा दिनु                     |
|   १३    | जिनीस्          | जिनिस; नगद बाहेकका अन्य उपभोग्य वस्तुहरू                         |
|   १४    | जरिबुटि         | जरिबूटी; औषधीको निमित्त काम दिने वनस्पति                         |
|   १५    | षैचनु           | खैंचनू; आफूतिर तान्नू                                            |
|   १६    | मोटा            | मोटो; बलियो अर्थात् आर्थिक रूपमा सम्पन्न                         |
|   १७    | दर्बार          | दरबार; राजदरबार अर्थात् सरकार                                    |
|   १८    | रैतान           | रैती अर्थात् जनताको समूह                                         |
