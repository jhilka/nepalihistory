# Page 32

दिव्योपदेश
'मित- बाबा' को हैसियतले भक्तपुर राज्यका राजा रणजित मल्ल उनको इच्छा अनुसार
आदरपूर्वक सपरिवार 'काशी-वास' को निमित्त भारततर्फ पठाइए। तेजःप्रकाश मल्ल भने
नेपालमा नै कडाइका साथ नजरबन्दमा राखिए । यस सफल अभियानबाट नेपाल
अधिराज्यको एकीकरणको निमित्त दहिलो आधारशिला स्थापित हुन आयो ।
(ञ) पश्चिमतर्फ बढ्ने असफल प्रयास :-
राजा श्री ५ पृथ्वीनारायण शाहको भक्तपुर राज्यतर्फको सैनिक अभियानलाई
चौबीसे राज्यका यिनका विरोधी राजाहरूले कौतुकतापूर्वक एकटक लगाएर हेरिरहेका
थिए । उपत्यकाभित्रका तीनवटै मल्ल राज्यहरूमा गोरखालीहरूको अधिकार स्थापित
भएपछि अब आआफ्ना राज्यका आकाशहरूमाथि पनि सङ्कटका काला बादलहरू
मडारिन आइपुगेको अनुभव गरी उनीहरूले आपसमा सङ्गठित भई नवगठित नेपाल
अधिराज्यको विरुद्धमा विद्रोहको झण्डालाई सशक्तरूपमा उचालिदिए । राजा श्री ५
पृथ्वीनारायण शाह पनि उनीहरूदेखि यत्तिकै पछि हट्नेवाला व्यक्ति रहेका थिएनन् । आफ्ना
सैनिकहरूद्वारा तनहुँ राज्यमा हठात् आक्रमण गराएर यिनले त्यहाँका किल्ला तथा
ठानाहरू प्रायः सबै नै ध्वस्त तुल्याइदिए । यसले गर्दा केही महिनाको प्रतीक्षापछि त्यस
राज्यका राजा हरकुमारदत्त सेन पनि 'धर्मपत्र' गरी नेपाल अधिराज्यको आश्रयमा
आउनको निमित्त सहमत भए । यसपछि लमजुङ् राज्यका राजा वीरमदन शाह पनि
विपक्षीका रूपमा अडिइरहन सकेनन् र यिनी पनि नेपाल अधिराज्यको आश्रयलाई स्वीकार
गर्न विवश भए ।
|
तनहुँ तथा लमजुङ दुवै राज्यका राजाहरू आफ्नो आश्रयमा आइसकेका र कास्की
राज्य अझैसम्म आफ्नै अनुकूल भएर रहिरहेकोले पश्चिमतर्फका विजयअभियानहरूलाई
अघिबढाउन राजा श्री ५ पृथ्वीनारायण शाहको निमित्त अब कुनै किसिमका बाधा वा
व्यवधान बाँकी रहेका थिएनन् । यसैले कास्की राज्यलाई पार गरेर नेपाली सैनिकहरू
सहसा चौबीसे राज्यहरूमध्येकै 'नुवाकोट' (पल्लो) राज्यमा घुस्नको निमित्त पुगि पनि
हाले । यस समयमा एउटा सैन्यदल 'बक्शी' केहरसिंह बस्नेतको नेतृत्वमा कास्की राज्यको
दक्षिणी भेगबाट पश्चिमतर्फ अघि बढिरहेको थियो भने अर्को सैन्यदल 'काजी' वंशराज
पाँडेको नेतृत्वमा यसै राज्यको उत्तरी भेगबाट त्यतैतर्फ अघि बढिरहेको थियो । यतिवेला
'नुवाकोट' तथा 'सतहुँ' राज्यका राजाहरूलाई पनि आफ्नो पक्षमा मिलाउन नेपाली
सेनापतिहरूले सक्दा प्रयासहरू गरिरहेका थिए, तर सफल भने हुन सकिरहेका थिएनन् ।
'पर्वत' राज्यका नवयुवक राजा कीर्तिबम मल्लले यिनताक आफ्नो राज्यको प्रशासन सूत्रलाई
दृढतापूर्वक समालिरहेका थिए । यिनी भने नेपाल अधिराज्यको आश्रयमा आउनको
निमित्त सहमत भएनन् । फलतः 'सतहुँ' तथा 'पर्वत' राज्यका सैनिकहरूले आपसमा मिलेर
तयार पारेको उनीहरूको एउटा सुदृढ किल्लामा नेपाली सैनिकहरूले अप्रत्याशितरूपमा
आक्रमण गरिदिए । तर किल्ला बलियोसँग बनेको थियो, यसैले कैयौं प्रयास गर्दा पनि
सकेन र नेपाली सैनिकहरू आजित भएर त्यहाँबाट यत्तिकै फर्किएर आए । ENTER
१६
फुट्न
