राजा राम शाहले बाँधेका .....
महारानी भन्याका लक्ष्मीका अंश हुनाले पटवन्दा महारानीले सुवर्णका गहना पाउमा पैहनू, भैयाद
चौतरियाका चौतार्नीहरूले ता श्री ५ महाराजा (वा) श्री महारानीवाट (हुकुम) बक्स्या मात्रै पाउमा
लाउनू, नबक्सी त पाउ बाहेक (अन्य अङ्गहरूमा) मात्र लाउनू, भाइ चौतरियाका रौताला
रौतिलीलाई बालपपनमा मात्र पाउमा लगाउन दिनू, ब्राह्मण, पस, मगर प्रभृति अरु जातिले त
श्री महाराजाबाट बक्स्या मात्र हातमा लाउनू (अन्यथा नलगाउनू) भनी थिति बाँधिबक्सनुभयो ।
अठारौं थिति - बोक्सीको हकमा बादी नदिनू, जिते पगरी (तथा) पाँच रुपिंञा दिनू,
हारेमा एक रुपिजा दण्ड गरी देश निकाला गरिदिनू ।

- उन्नाइसौं थिति (आफ्नो दरबारको निमित्त) चार (जना) पुरोहित (हरू) तुल्याइबक्सनु
  भयो. (यिनमा) बगाले अर्ज्याललाई मूलपुरोहित, बिहारे अर्ज्याललाई आचार्य, खनाललाई ब्रह्मा र
  भट्टराईलाई गणेश गरी चार (जना) पुरोहितहरूको व्यवस्था बाँधिबक्सनुभयो ।
  बीसौँ थिति - (महाराज द्रव्य शाहको) गोर्षा राज्यको तषतमा प्रवेश हुँदा पैले
  तल्ला कोटमा गादि पऱ्याको हुनाले पाँडे (थरका) ब्रह्मणलाई (त्यहाँको) पुरोहित्याजि बक्सनुभयो,
  (यसैले) अचेल पर्यन्त पनि पाँडे (थरका) ब्राह्मणहरू (नै) तल्ला-कोटमा पुरोहित छँदैछन् ।
  एक्काइसौं थिति - तल्ला कोटमा श्री .... देवताको स्थापना गरी बलिदान गरेपछि मात्र
  माथि दर्बारमा (देवताको) स्थापना र बलिदानादि विधि गर्नू भन्या थिति बाँधिबक्सनुभयो ।
  बाइसौं थिति - ग्रान्जा थापालाई ददा भन्ने मान भयो. तुरुक्षाको आले ग्याङ्जा थापा
  (तथा) ग्यामी राना, यी तीन थरलाई आलो पालो गरी राषनू भनि कपर्दारी मान बक्सनुभयो. पाँडे
  पंथ अर्ज्याल यी तीन थरलाई आलोपालो गरी राष्नू भनी षजानाको काम बक्सनुभयो ।
  धर्माधिकार, भान्स्या, (तथा) परदार यति मान पनि अर्ज्याल (हरू)लाई नै दिनू भन्या थिति
  बाँधिबक्सनुभयो ।
  तेइसौँ थिति - बिन्हौटा (जमिन)को त्रिसाला कमाइ बालि आफैले पानू, चौथा सालदेषि
  धनी-बोटि तल्सीङलाई दिनू, बनि-बोटि कमाउन्याले (आफैँले) षानू भन्या थिति बाँधिबक्सनुभयो ।
  चौबीसौँ थिति बाह थर (तथा) अठार थर भन्या थिति बाँधिबक्सनुभयो ।
- पच्चीसौं थिति - पाटनका राजा सिद्धिनरसिंह मल्लसँग हाम्रा सन्तान नभया तम्रा सन्तानले
  (र) तम्रा सन्तान नभया हाम्रा सन्तानले राज्य (गर्ने) गर्नू भन्या हुकुम भै यस्तो बन्दोवस्त गरिबक्सी
  पाटनबाट चौबीस-कोठी (महाजनहरू) झिकाई यिनलाई सात षत माफ गरिबक्सनुभयो ।
  छब्बीसौं थिति श्री ५ महाराजा रामशाहबाट मैले बाध्याका थितिमा छोटा-बडा प्रजा-
  प्राणी चार वर्ण छत्तीस जातले जो-जसले लङ्घन गर्ला तसलाई म (तथा) मेरा सन्तानमा जो राजा
  होला उसले ढुङ्गा छुवाई षत अनुसारको डण्ड गर्नू भन्या थिति बाँधिबक्सनुभयो ।
  यो ढुङ्गा छुवाउनु भन्याको कस्तो हो भन्या श्री लक्ष्मीनारायण देवताका पाउको प्रतिनिधि
  ढुङ्गो हो, सो जानी पान, फूल, द्रव्य त्यसै शिलामा चढाई अन्याय गऱ्याको पाप टुटन्या उपाय यही
  हो भनी यस्तो थिति बाँधिबक्सनुभयो ।
  राजा कचहरीमा रहँदाको मर्यादा-व्यवस्थाको सम्बन्धमा :-
  (१) - महाराजाबाट नाम पुकारी बोलाइबक्सँदा अबउप्रान्त (सबैले)
  'महाराजाधिराज !' भनी बिन्ति गर्ने गर्नू ।
  (२) - (महाराजाबाट) चौतरियालाई नाम पुकारी बोलाइबक्सँदा अब उप्रान्त
  'गरीवपरवर ! बन्दे नेवाज' भनी सबैले बिन्ति गर्ने गर्नू ।
  (३)
  काजी, सरदार तथा (अन्य) भारदार भएका ब्राह्मण, षस मगर प्रभृतिलाई
  CPP
  १०९
