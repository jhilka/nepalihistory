<div class="text-base italic text-right">दिव्योउपदेशको मूल पाठ</div>

#### उपदेशको मूल पाठ

```
<abbr title="घरगृहस्थी त्यागेका निर्धन व्यक्ति">फकीर</abbr> <abbr title="भीखमङ्गा गरीब व्यक्ति">फकिडा</abbr> <abbr title="अतिथि; अभ्यागत अर्थात् पाहुना">अतित</abbr> <abbr title="जोगी; योगी अर्थात् योग साधनामा लागेका व्यक्ति">जोगि</abbr> <abbr title="सन्न्यासी; सांसारिक प्रपञ्चहरूदेखि विरक्त भएर घरगृहस्थी त्यागेका व्यक्ति">सन्न्यासि</abbr> ब्राह्मणहरू इनैलाई <abbr title="ब्राह्मण वा साधु-सन्तहरूलाई दिइने भेटी">दक्षिणा</abbr> <abbr title="खाने कुरा">भोजन</abbr> <abbr title="चलाइदिनू; खर्च गरिदिनू">चलाईदिनु</abbr>. <abbr title="उब्रिएका; खर्च गरेर बाँकी रहेका">उप्रेका</abbr> पैसा दक्षिणा चलाई धोती रुमाल चलाइदिनु यस्व भया <abbr title="झुट्टा">असत्य</abbr>को <abbr title="दोष; दाग वा खोट">दोस्</abbr> लाग्दैन.

<abbr title="खानि; भूगर्भमा रहेका प्राकृतिक पदार्थहरूको भण्डार">षानी</abbr> भयाका ठाउमा <abbr title="गाउँ; मानिसहरूको सानो बस्ती">गाउ</abbr> भया पनि गाउ अरु जग्गामा सारिकन पनि षानी चलाउनु. <abbr title="धान रोप्ने खेतको">गर्‍हो</abbr> बन्या जग्गामा घर भया पनि घर अरु जग्गामा सारि <abbr title="कुलो काटी; कुलो खनी अर्थात् कुलो बनाई">कुलो काटि</abbr> <abbr title="खेत; संस्कृत भाषाको 'क्षेत्र' शब्द अपभ्रंश भएर 'खेत' बनेके पाइन्छ">षेत</abbr> बनाई आवाद गर्नु

उप्रान्त ॥ कोही बेलामा <abbr title="स्वागत गर्नको निमित्त हात अगाडि बढाउनमा">हात दिन</abbr>मा पस्या र मलाई <abbr title="झिकाए; बोलाए">झिकाया</abbr> र पछाडि दगा दिया र <abbr title="महादुःख; अत्यन्त परिश्रम">महादुष</abbr> गरि पछाडि <abbr title="शुद्ध; निरापद">सुद्ध</abbr> गरि नेपाललाई <abbr title="मोर्चा; सैनिक सङ्घर्षको निमित्त बनाइने ठूलो आड">मुर्चा</abbr> लाञाथ्याँ
```

#### नेपाली भाषाको प्रचलित रूप अनुसार

---

(बरु) फकिर, फकिडा, अतिथि, जोगी, सन्न्यासी (तथा) ब्राह्मणहरूलाई दक्षिणा (एवं) भोजन(हरूको निमित्त) प्रयोग गरिदिनू । उब्रिएको पैसा (पनि) दक्षिणा(को निमित्त) चढाई धोती (एवं) रुमाल(को निमित्त) चलाइदिनू । यसो भए(मा) असत्यको दोष लाग्ने छैन ।

खानि भएको ठाउँमा गाउँ (बसिरहेको) भए त्यस गाउँलाईअरु ठाउँमा सारेर (भए पनि त्यहाँ रहेको) खानि(लाई) चलाउनू । (यस्तै) खेत बन्न सक्ने जग्गामा घर(हरू बसिरहेका) भए (ती) घर(हरू)लाई अन्यत्र (उपयुक्त ठाउँमा) सारी कुलो काटेर खेत बनाई आवाद गर्ने गर्नू ।

उप्रान्त (पहिले) कुनै वेलामा (भक्तपुर राज्यका राजा रणजित मल्लले) हात दिनमा पसी मलाई (आफ्नो देशमा) झिकाएका र पछाडि (भने) दगा दिएका थिए । (यस अवस्थामा) ठूलो दुःख गरी (मैले) पछाडि(तर्फ) शुद्ध गराएर (मात्र) नेपालमाथि (चारैतर्फबाट) मोर्चा लगाइदिएको थिएँ ।

---

| क्र.सं. | रूप        | मान/सुधार                                                                |
| :-----: | :--------- | :----------------------------------------------------------------------- |
|    १    | फकीर       | घरगृहस्थी त्यागेका निर्धन व्यक्ति                                        |
|    २    | फकिडा      | भीखमङ्गा गरीब व्यक्ति                                                    |
|    ३    | अतित       | अतिथि; अभ्यागत अर्थात् पाहुना                                            |
|    ४    | जोगि       | जोगी; योगी अर्थात् योग साधनामा लागेका व्यक्ति                            |
|    ५    | सन्न्यासि  | सन्न्यासी; सांसारिक प्रपञ्चहरूदेखि विरक्त भएर घरगृहस्थी त्यागेका व्यक्ति |
|    ६    | दक्षिणा    | ब्राह्मण वा साधु-सन्तहरूलाई दिइने भेटी                                   |
|    ७    | भोजन       | खाने कुरा                                                                |
|    ८    | चलाईदिनु   | चलाइदिनू; खर्च गरिदिनू                                                   |
|    ९    | उप्रेका    | उब्रिएका; खर्च गरेर बाँकी रहेका                                          |
|   १०    | असत्य      | झुट्टा                                                                   |
|   ११    | दोस्       | दोष; दाग वा खोट                                                          |
|   १२    | षानी       | खानि; भूगर्भमा रहेका प्राकृतिक पदार्थहरूको भण्डार                        |
|   १३    | गाउ        | गाउँ; मानिसहरूको सानो बस्ती पाटो                                         |
|   १४    | गर्‍हो     | धान रोप्ने खेतको पाटो                                                    |
|   १५    | कुलो काटि  | कुलो काटी; कुलो खनी अर्थात् कुलो बनाई                                    |
|   १६    | षेत        | खेत; संस्कृत भाषाको 'क्षेत्र' शब्द अपभ्रंश भएर 'खेत' बनेके पाइन्छ        |
|   १७    | हात दिन मा | स्वागत गर्नको निमित्त हात अगाडि बढाउनमा                                  |
|   १८    | झिकाया     | झिकाए; बोलाए                                                             |
|   १९    | महादुष     | महादुःख; अत्यन्त परिश्रम                                                 |
|   २०    | सुद्ध      | शुद्ध; निरापद                                                            |
|   २१    | मुर्चा     | मोर्चा; सैनिक सङ्घर्षको निमित्त बनाइने ठूलो आड                           |
