<div class="text-base italic text-right">दिव्योउपदेशको मूल पाठ</div>

#### उपदेशको मूल पाठ

```
... तिनको नाम के हो भनि <abbr title="सोधे; प्रश्न गरे">सुध्याया</abbr> र रणजित् बस्न्यात्. मानसिं <abbr title="रोकाया; क्षत्रिय जाति मध्येको एउटा थर">रोकाहा</abbr> विरभद्र पाठक् <abbr title="मैधी; गोरखाबाट पूर्वतर्फ रहेको एउटा बस्ती">मैधि</abbr>मा रात दिन गरि आइपुक भनि लेषी पठाँञा आइपुगे र तिनछेउ <abbr title="एकान्त; अरु कोही पनि नभएको ठाउँ वा त्यस्तो ठाउमा रहेर गरिने गोप्य कुरा">यकान्त</abbr> गऱ्यां (र) भने - <abbr title="दिग्बन्धन सेन; यिनको परिचयको निमित्त हेर्नुहोस् परिशिष्टम (१४) मा">दिक्बन्द सेन</abbr> सित हाक दि आञॉ. नेपाल पनि देषि आञाँ <abbr title="हान्नु; प्रहार गर्नु अथवा आक्रमण गर्नु">हान्ना</abbr>को <abbr title="मनसुवा; इरादा">मनसुवा</abbr> पनि राषी आजॉ. तिमिहरू क्या भन्छौ भनि मैले भन्दा. हान्नुहवस् महाराजा भनेर सल्लाहा दिया र मैले भने. म जसै अर्काको छत्रभङ्ग गर्न जांछु. मेरो <abbr title="छत्र; छाता । 'छत्र-भङ्ग' को निमित्त हेर्नुहोस् - परिशिष्टम (२१) मा">छत्र</abbr>भङ्ग गर्न अर्को आयो भन्या कसो होला भनि मैले भन्दा हजूरका <abbr title="हात्तीहौवा । हेर्नुहोस् - परिशिष्टम (२२) मा पनि">हातीहउवा</abbr>ई <abbr title="बाइसे - परिशिष्टमा (२३) मा पनि">बाइस्</abbr> <abbr title="चौबीसे - परिशिष्टमा (२४) मा पनि">चौबिसि</abbr>आयो भन्या <abbr title="चेपे; गोरखा र लमजुङ् राज्यको बीचमा रहेको प्रसिद्ध नदी">चेप्या</abbr>मा रगतको नदि
```

#### नेपाली भाषाको प्रचलित रूप अनुसार

---

"तिनीहरूको नाम के-के हो त ?" भनी (उनीहरूले) सोधे र (मैले तिनीहरूको नाम) रणजित वस्नेत, मानसिंह रोकाया (र) वीरभद्र पाठक (हो)" (भनी जवाफ दिएपछि तिनीहरूले) - "रात-दिन गरी (यहाँ) मैधीमा (तुरुन्त नै) आइपुग" भनी (उनीहरूलाई) लेखी पठाए र (यसै रुक्का अनुसार तिनीहरू यथासमयमा नै मकहाँ) आइपुगे र तिनीहरूसँग (मैले) एकान्त (मा छलफल) गरें र (उनीहरूलाई मैले) भनें - "(मैले) दिग्बन्धन सेनलाई हॉक दिएर आएँ, नेपाल पनि हेरेर आएं, (त्यसलाई) हान्ने मनसुवा पनि राखेर आएको छु, (यसमा) तिमीहरू के भन्दछौ त ?" भनी सोध्दा (उनीहरूले) – "(हान्नुभए हुन्छ) हान्नुहोस् महाराज !" भनी (मलाई) सल्लाह दिए र मैले तिनीहरूलाई - "म जब अर्काको छत्रभङ्ग गर्न (भनी अगाडि सरेर) जान्छु (त्यसै वेला) मेरो छत्रलाई भङ्ग गर्न (भनी) अर्को (व्यक्ति) यहाँ आइदियो भने कसो होला (नि) ?" भनी सोद्धा (तिनीहरूले) - हजूरका हात्तीहौवा
यी बाइसे तथा चौबिसे राज्यका राजाहरू यहाँ आए भने चेपे (नदी) मा रगतको नदी

---

| क्र.सं. | रूप          | मान/सुधार                                                              |
| :-----: | :----------- | :--------------------------------------------------------------------- |
|    १    | सुध्याया     | सोधे; प्रश्न गरे                                                       |
|    २    | रोकाहा       | रोकाया; क्षत्रिय जाति मध्येको एउटा थर                                  |
|    ३    | मैधि         | मैधी; गोरखाबाट पूर्वतर्फ रहेको एउटा बस्ती                              |
|    ४    | यकान्त       | एकान्त; अरु कोही पनि नभएको ठाउँ वा त्यस्तो ठाउमा रहेर गरिने गोप्य कुरा |
|    ५    | दिक्बन्द सेन | दिग्बन्धन सेन; यिनको परिचयको निमित्त हेर्नुहोस् परिशिष्टम (१४) मा      |
|    ६    | हान्ना       | हान्नु; प्रहार गर्नु अथवा आक्रमण गर्नु                                 |
|    ७    | मनसुवा       | मनसुवा; इरादा                                                          |
|    ८    | छत्र         | छत्र; छाता । 'छत्र-भङ्ग' को निमित्त हेर्नुहोस् - परिशिष्टम (२१) मा     |
|    ९    | हातीहउवा     | हात्तीहौवा । हेर्नुहोस् - परिशिष्टम (२२) मा पनि                        |
|   १०    | बाइस्        | बाइसे - परिशिष्टमा (२३) मा पनि                                         |
|   ११    | चौबिसि       | चौबीसे - परिशिष्टमा (२४) मा पनि                                        |
|   १२    | चेप्या       | चेपे; गोरखा र लमजुङ् राज्यको बीचमा रहेको प्रसिद्ध नदी                  |
