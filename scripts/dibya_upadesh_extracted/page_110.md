<div class="text-base italic text-right">जयस्थिति मल्लले बाँधेका स्थिति-बन्देजहरू</div>

- खाद्यपदार्थहरू ठूलो थालमा त्रिकूटी समेत राखेर पस्किई पहिले त्यही हिसाबको व्यञ्जन, भात,दहि आदि खाने पदार्थहरू अजिमालाई पर सारी असल वेलामा कुलका मान्ने पुरुष वा स्त्रीलेपञ्चग्रास खुवाई ठूलो गाँस गरी तीन गाँस खुवाउनू । देवदेवतालाई ९ भाग भेटी र ब्राह्मणलाईसिधा दक्षिणा दिई बिदा गर्ने गर्नू । यस दिनदेखि बालकलाई अन्न चल्यो ।

**चूडाकर्म :-** अघिल्ला दिन कुलका मान्ने पुरुषले नङ कपालहरू बनाएर खली पिनाले नुहाईशुद्ध हुने गर्नू । भोलिपल्ट गणेशपूजा, नान्दीश्राद्ध, पीठपूजा, पूर्वाङ्ग तथा गुरुनाथको पूजा समेतआचार्यका हातबाट गराउने गर्नू । त्यसपछि वटुकको शिरदेखि पाउसम्म सूत्रले नापी १०८ आवृत्तिगरी कुमारीको हातले बेन्ही बनाएको अधिवाससूत्र सुगन्धद्रव्य स्वस्तिक - चिह्नित पदार्थहरू रअग्निसंस्कृत लौहको क्षुर, शकुन -कलशहरू समेत जम्मा गरी र अभिषेक दिई नवरत्न-मुद्रिकालेवटुकको केशमा वाँध्ने गर्नू । देवतालाई भेटी चढाउनू । कुमारीको पूजा गरी ब्राह्मण, ज्योतिषीतथा आचार्यहरूलाई पूजा सिधा दक्षिणा दिने गर्नू । अनि त्रिकूटी सहितको ठूलो थालमा शालिधानकोएक कुरुवा चामलको भात जम्मै पस्किई चौरासी व्यञ्जनहरू समेत त्यस बटुकलाई पञ्चग्रासपूर्वकभोजन गराउने गर्नू । अनि उच्छिष्ट कलुष फाल्ने गर्नू ।

भोलिपल्ट प्रतः कालमा सामग्रीहरू तयार गरी यज्ञमण्डपमा पूर्वाङ्गकर्म सिध्याई ब्रह्मार्चनगरेर हवन गर्ने गर्नू । (यसपछि) सुलग्न एवं सुमुहूर्तमा मातुल, क्षुर, सुवर्ण-सूचिहरू (लाई) चन्द्रमण्डल(अङ्कित) थालीमा हालेर पूजा गरी सर्वोषधीयुक्त जलले बालकको केशलाई भिजाउनू । केशमापञ्चपल्लव बाँधी मावलीको हातले पहिले पूर्वतर्फको केश, अनि क्रमैले दक्षिण, पश्चिम तथाउत्तरका केश(हरू) छेदन गर्ने गर्नू । फुपूले चन्द्रमण्डल (अङ्कित) थलियामा थाप्नू । मामालेसुवर्णसूचिले सुगन्धी चन्दनद्वारा चिह्न लगाइदिनू अनि सम्पूर्ण केश नाउबाट नै खौराउनू ।

यसपछि कान छेड्नू, ठाडो टीका लगाउनू, स्नान गराई कपालमा श्रीखण्डले सेतो तिलकलगाइदिनू । निधारमा स्वस्तिक चिह्न लेखी शकुन तथा आशीर्वादहरू पढी वस्त्र पहिराउनू । (यसपछि) ठाडो चन्दन लगाइदिनू देवताहरूलाई भेटी र ब्रह्मणहरूलाई सिधा दक्षिणाहरू दिनेगर्नू । यसपछि यज्ञविसर्जन तथा अभिषेक गरी सूर्य तथा गणेश आदि देवताहरूको दर्शनगराउनू । मामाको घरबाट ल्याएको टीका लगाइदिनू । ल्याउनेहरूलाई खुवाई २/२ दाम दस्तुरदिने गर्नू । फुपूलाई चोलो १ तथा चन्द्रमण्डल (अङ्कित) थाल दिने गर्नू । नाउलाई ४ दिनक्षौरकर्ममा लगाएको वस्त्र र खानेकुराको भाग तथा १२ दाम दस्तुर समेत दिई विदा गर्ने गर्नू ।

यी कामहरूमा लाग्ने साबिकका मानिसहरूलाई छोडी अरुलाई डाकेर काममा लगाउनेयजमान तथा गर्नेलाई पनि २४/२४ तु. दण्ड गर्ने गर्नू । डाक्दा नआउने पुरोहितलाई १२ तुरुष्क,ज्योतिषीलाई ६ तु., फुपूलाई ८ तु., चित्रकारीलाई २ तु., कुमाललाई १० तु. र नाउलाई ३६तुरुष्कका दरले दण्ड गर्ने गर्नू ।

माथि उल्लेख भएको ब्राह्मण तथा क्षत्रियहरूको चूडाकर्मको व्यवस्था हो । अन्य जातहरूकोहकमा भने कलशपूजा मात्र गरी क्षौर गर्ने गर्नू । दण्डहरूको हकमा माथि लेखिए अनुसार नै गर्नेगर्नू ।

**व्रतबन्ध :-** व्रतबन्धको अघिल्लो दिनमा अधिवासन, गणेशपूजा, कलशस्थापन तथानान्दीश्राद्ध आदि चूडाकर्ममा गरिएबमोजिमका कर्महरू गरी गुरुले हवन गर्ने गर्नू । शुभमुहूर्त तथावेलामा यथाक्रमले गुरुमण्डल तथा इन्द्रादि देवताहरूको पूजा गरी दण्डादि ग्रहण र आभूषणधारणपूर्वक मौञ्जीबन्धन गरी अन्त्यमा गोदानहरू गर्ने गर्नू ।

- **(क)** व्रतबन्धको आरम्भकाल ब्राह्मण(हरू)को माघादि, आषाढादि वा भाद्रशुक्ल पक्षमा व्रतबन्धको आरम्भ गर्नु बढिया हुने हुन्छ । यस्तै क्षत्रिय(हरू)को निमित्त असल साइतमा आरम्भ ९४
