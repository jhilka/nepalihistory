...
राजा राम शाहले बाँधेका
आफ्ना अभिभावकहरूको सल्लाह तथा सहमतिअनुसार यसपछि किशोरी नायकदेवीले
आफ्ना देवर गोपालचन्द्रलाई नै आफ्ना दोस्रा पतिका रूपमा वरण गरिदिइन् । तर केही वर्षको
सहवासपछि गोपालचन्द्रसँग पनि यिनको खटपट शुरु भयो र यिनी पनि नायकदेवीका पतिका
हैसियतबाट बलपूर्वक नै हटाइए (वि.सं. १३९७) । 'जगत्सिंह' नामक अर्का एक जना प्रभावशाली
युवक यिनलाई हटाउन भनी यति वेला विशेषरूपमा सक्रिय रहेका थिए । राजधानी भक्तपुर
शहरबाट पलायित भई क्षत्रियकुमार गोपालचन्द ललितपुर शहरभित्र रहेको एक किल्लामा पुगी
शरण लिएर बसिरहेका थिए । यिनले त्यहाँ पनि सुरक्षितरूपमा रहिरहन पाएनन् । हत्याराहरू
पठाई यिनको हत्या गराएर मात्र जगत्सिंहले आफ्नो कुत्सित अभियानबाट विश्राम लिएका र
यसपछि भने यिनी नै नायकदेवीका पतिका रूपमा स्थापित हुन आइपुगेका पाइन्छन् ।

- जगतसिंह सिमरौनगढका अन्तिम कर्णाट-राजा हरसिंहदेवका नै एक जना राजकुमार
  प्रतीत हुन्छन् । हरसिंहदेवको देहान्तपछि यिनी सम्भवतः भक्तपुर शहरमा नै आएर बसिरहेका
  थिए । शुरु-शुरुमा त यिनी गोपालचन्द्रका नै समर्थक भएर रहेका पाइएका छन् । तर पछि
  पदुमलदेवीको देहान्तपछि (वि.सं. १३८९) - भने नेपालमा यतिवेला व्याप्त रहेको अशान्त
  वातावरण तथा अव्यवस्थित प्रशासनबाट लाभ उठाई नायकदेवीकै सहमति अनुसार यिनले नै
  क्षत्रियकुमार गोपालचन्दको हत्या गराइदिएको पाइन्छ । तर यिनले जुन हविगत गोपालचन्द्रको
  गराइदिएका थिए, त्यही नै हविगत पछि यिनको पनि हुन आएको पाइन्छ । नायकदेवीका पतिका
  रूपमा केही समयसम्म राजसी सुखसयलहरू भोग गरेपछि नजाने किन हो ? यिनी पनि कैदमा
  परेका र कैदमा नै यिनको पनि देहान्त भएको थियो ।
  यिनै जगत्सिंहको तर्फबाट नायकदेवीले पछि 'राजल्लदेवी' नामकी एउटी
  छोरीलाई जन्म दिएकी थिइन् (वि.सं. १४०३ को अन्त्य) । तर दुर्भाग्य ! छोरी राजल्लदेवीलाई जन्म
  दिएको १० दिनपछि नै २० वर्षको जल्दोबल्दो जबानि अवस्थामा सूतिकागृहमा नै यिनको पनि
  देहान्त भयो । यिनलाई जसरी यिनकी पितामही पदुमलदेवीले हुर्काएर बढाएकी थिइन्, त्यसरी नै
  यिनकी बालिका छोरी राजल्लदेवी पनि देवलदेवीकै काखमा हुर्किइन् र बढ्दै पनि आइन् ।
  उता, अधिराज्यका वैधानिक राजा अरि मल्लको देहान्तपछि (वि.सं. १४०१) यिनका
  आफ्ना कुनै पनि सन्तान नहुँदा उत्तराधिकारीको अभावमा यिनको राजसिंहासन खाली नै रहिरहेको
  थियो । देवलदेवीले भने बालिका राजल्लदेवीकी संरक्षिकाको हैसियतले नेपालमा आफ्ना प्रशासनिक
  अधिकारहरूलाई दृढतापूर्वक समाली नै रहेकी थिइन् । पछि सबै भारदारहरूको सरसल्लाह
  अनुसार राजा आनन्द मल्लका ल्याइतेपट्टिका छोरा 'राज मल्ल' नेपाल राज्यका वैधानिक राजाका
  रूपमा भक्तपुर शहरमा राजसिंहासनमा राखिए (इ.सं. १४०४) ।
  frs
  ,
  राजा राज मल्लको राज्यकालको प्रारम्भमा नै फेरि पनि अर्को एउटा घोर विपत्तिको
  सामना गर्न नेपाल अधिराज्य बाध्य भएको पाइन्छ । यो विपत्ति थियो नेपाल अधिराज्यमा भएको
  विधर्मी मुसलमानहरूको अकल्पित दुर्दान्त आक्रमण । राजा राज मल्लको राज्यकालको आरम्भमा
  नै बङ्गालका सुल्तान समसुद्दीन - इलियस् शाहले नेपाल अधिराज्यमाथि जोडदार आक्रमण
  गरिदिएका थिए (वि.सं. १४०६ को मार्ग) । काठमाडौं उपत्यकामा यो आक्रमण पूर्वतिरबाट
  भएको पाइन्छ । अहिलेको सिन्धुली गढीको बाटो भई यिनीहरूले अहिलेको काठमाठौं उपत्यकाभित्र
  प्रवेश गरेका थिए । विधर्मी मुसलमान आक्रान्ताहरूले पहिलो दिनमा पूरा भक्तपुर शहरलाई नै
  तहसनहस बनाइदिएका थिए । दोस्रो दिन काठमाडौं शहरलाई ध्वस्त तुल्याई यसै दिन उनीहरू
  स्वयम्भूनाथको स्तूपलाई पनि तहसनहस पार्न भनी पुगेका पाइन्छन् । सम्भवतः तेस्रो दिनका दिन
  यिनीहरूले ललितपुर शहरमा घोर लूटपाट मच्चाएका थिए ।
  ८७
