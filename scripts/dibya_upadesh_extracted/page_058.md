<div class="text-base italic text-right">दिव्योउपदेशको मूल पाठ</div>

#### उपदेशको मूल पाठ

```
... भैरवीको गर्थ्या. <abbr title="नुवाकोटभन्दा उत्तरतर्फ रहेको अग्लो डाँडो">महामंण्डल</abbr> भनेको नुहाकोटको <abbr title="सौता; प्रतिस्पर्धी">सवता</abbr> रहेछ. महामंण्डलमा <abbr title="'ग्यामी' थर भएका भूतपूर्व काजी जयन्त राना">ग्यामि राना</abbr> थियो. तं हाम्रा <abbr title="यहाँ 'घर' शब्द 'देश' को अर्थमा प्रयोग भएको छ">घर</abbr>को ग्यामि होस्, महामण्डल छोडिदे. मछेउ आईज भनी पठाँञां र हुना ता मं हजुरैको हुँ. तर <abbr title="काठमाडौं राज्यका समकालिक राजा">जयप्रगास मल्ल</abbr>को <abbr title="नमक वा निमक; नून परेको दानापानी">नुन</abbr> षाईहाल्यां मरिमेट्न्याछु भनि <abbr title="चुनौति">हाक</abbr> पारि पठायो र.

येक दिन <abbr title="सभा">कचहरि</abbr>मा बस्याको थिञाँ. <abbr title="निद्राको प्रारम्भिक अवस्था">तान्रा</abbr> लागेछ र तान्रैमा ता इन्द्रायनिका थानमा बस्याको रहेछु. आजका साता दिनमा ठुलो <abbr title="साईत; शुभ मुहूर्त">सायेत</abbr> छ.तेसै दिनको सायतले नुहाकोट <abbr title="सिद्ध; सफल">साध्ये</abbr> हुन्याछ. भन्याको सुन्या र पात्रो हेरन जैसि भन्यां र पात्रो हेर्या र आजका साता दिन <abbr title="बिहाउँदो; निक्लँदो">विहाउडो</abbr> सनिश्चर वार ...
```

#### नेपाली भाषाको प्रचलित रूप अनुसार

---

भैरवीको (पनि) गर्ने गरिरहेको थिएँ । 'महामण्डल' भनेको नुवाकोटको सौता (जस्तै) रहेछ । महामण्डलमा ग्यामी रानाले (त्यस गढीको सुरक्षा गरेर बसिरहेको) थियो । (मैले उसलाई) - "तँ हाम्रो (आफ्नै) घरको ग्यामी होस्, महामण्ढल (हामीलाई) छेडिदे, (तँ) मकहाँ आइज" भनी (उसलाई बोलावटको खबर) पठाएँ र (उसले पनि) - "हुन त म हजूरको नै (मानिस) हूँ, तर (मैले अहिलेसम्ममा राजा) जयप्रकाश मल्लको नून खाइहालें, (यसैले नूनको सोझो गर्दै आफ्ना राजाको निमित्त) मरिमेट्ने छु (महामण्डल हजूरलाई यत्तिकै सुम्पन म सक्दिन) भनी (उसले मलाई) हाँक दिई पठायो ।

एक दिन कचहरीमा बसिरहेको थिएँ । (त्यहीँ नै) तन्द्रा लागेछ र तन्द्रामा नै (म) इन्द्रायणीको स्थानमा बसिरहेको रहेछु । (त्यहाँ) - "आजको साता दिनमा ठूलो साइत (परेको) छ, त्यसै दिनको साइतमा (हमला गरेमा) नुवाकोट साध्य हुनेछ" (भनी इन्द्रायणी भगवतीले) भनेको सुनें र - "(एक पटक) पात्रो हेरन ज्योतिषी! (त्यस दिनको साइत कस्तो रहेछ)" भनी मैले भनें र (ज्योतिषीले) पात्रो हेरे र - "आजको साता दिनको दिन बिहाउँदो शनिवार ...

---

| क्र.सं. | रूप           | मान/सुधार                                                                    |
| :-----: | :------------ | :--------------------------------------------------------------------------- |
|    १    | महामंण्डल     | नुवाकोटभन्दा उत्तरतर्फ रहेको अग्लो डाँडो                                     |
|    २    | सवता          | सौता; प्रतिस्पर्धी                                                           |
|    ३    | ग्यामि राना   | 'ग्यामी' थर भएका भूतपूर्व काजी जयन्त राना । हेर्नुहोस् - परिशिष्टमा (३८) पनि |
|    ४    | घर            | यहाँ 'घर' शब्द 'देश' को अर्थमा प्रयोग भएको छ                                 |
|    ५    | जयप्रगास मल्ल | जयप्रकाश मल्ल; काठमाडौं राज्यका समकालिक राजा                                 |
|    ६    | नुन           | नमक वा निमक; नून परेको दानापानी                                              |
|    ७    | हाक           | चुनौति                                                                       |
|    ८    | कचहरि         | सभा                                                                          |
|    ९    | तान्रा        | निद्राको प्रारम्भिक अवस्था                                                   |
|   १०    | सायेत         | साईत; शुभ मुहूर्त                                                            |
|   ११    | साध्ये        | सिद्ध; सफल                                                                   |
|   १२    | विहाउडो       | बिहाउँदो; निक्लँदो                                                           |
