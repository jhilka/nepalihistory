दिव्योपदेश
भगीरथ पन्तलाई 'सरदार' वा सेनापति, केशव बोहोरालाई जग्गाजमिनका व्यवस्थापक र
गङ्गाराम रानालाई न्याय विभागका प्रमुखका रूपमा नियुक्त गरिदिएका थिए ।
भनिन्छ, राजा द्रव्य शाहले आफ्ना उपर्युक्त भारदारका सन्तानलाई गोरखा राज्यको
भारदारी सभावाट काहल्यै पनि नहटाउनू भनी आफ्ना उत्तराधिकारीलाई निर्देशन पनि दिएर
गएका थिए । राजा 'राम शाह' को राज्यकाल पछि त ६ थरी थर भएका यिनै भारदारका
सन्तानहरू 'छ-धरी' भनेर चिनिन थालेका थिए र बोलिचालिको भाषामा यिनीहरूको निमित्त
'थर-घर' भन्ने चलन प्रचलित हुनथालेको थियो । पछि-पछि भने उपर्युक्त ६ थरी थरहरूभन्दा
बाहेकका अन्य थरका व्यक्तिहरूलाई पनि 'थर-घर' हरूमा समावेश गराइन थालिएको थियो ।
'थर-घर' को प्रचलन नेपाल अधिराज्यमा एकीकरणको अभियान चालु रहेसम्म पछिसम्म पनि
प्रचलित रहेको पाइन्छ ।
९. - बूढा पाका व्यक्तिहरूले आफूले जानेका वा सुनेका घतलाग्दा कुराहरू आफ्ना छोरा
वा नातिहरूलाई सुनाएर गएका हुन्छन् । यसैले बूढा पाका पुराना व्यक्तिहरू मरेपछि उनीहरूले
जानेका वा सुनेका कुराहरू उनका नयाँ पुस्ताका व्यक्तिहरूमा स्वाभाविकरूपमा सर्ने गर्दछन् ।
अघिल्ला पुस्ताका व्यक्तिहरूले सुनाएर गएका कुराहरू उनीहरूले आफूभन्दा पछिका नयाँ पुस्ताका
व्यक्तिहरूलाई सुनाउँछन् र यसबाट नै पुराना कुराहरू पुस्ता दरपुस्तासम्म पनि क्रमिकरूपमा सर्दै
जान्छन् भन्ने यस भनाइको अभिप्राय देखिन्छ ।
१०. - श्री ५ पृथ्वीनारायण शाहका मुमाहरू यथार्थमा चारवटी रहेका थिए । तर यिनकी
जेठी मुमा 'खाँची' राज्यकी राजकन्या 'चद्रप्रभावती' को गर्भबाट कुनै पनि सन्तान पैदा नभई
तीनवटी मुमाहरूबाट मात्र सन्तान पैदा भएकाले यहाँ “हाम्रा मुमाहरू तीन हुन्” भनी भनिएको
पाइन्छ ।

- ११. - श्री ५ पृथ्वीनारायण शाहका चार जना भाइहरू रहेका थिए । यसैले यिनी तथा
  यिनका भाइहरूलाई गोरखा राज्यमा स्नेहपूर्वक "पाँच पाण्डवहरूको अवतार" भन्ने चलन
  प्रचलित रहेको थियो । यसै अनुसार यहाँ स्वयं श्री ५ पृथ्वीनारायण शाहले पनि आफू तथा आफ्ना
  चार भाइहरूलाई 'पाँच पाण्डवको अवतार' का रूपमा चित्रित गरेको पाइन्छ ।
  राजा 'नरभूपाल शाह' की चारवटी रानीहरूमध्ये 'पाल्पा' राज्यकी राजकन्या माहिली
  महारानी कौसल्यावतीको गर्भबाट जेठा छोरा युवराज श्री ५ पृथ्वीनारायण शाह तथा साहिँला
  छोरा राजकुमार दलमर्दन शाहको जन्म भएको थियो । 'पर्वत' राज्यकी राजकन्या साहिँली
  महारानी 'बुद्धिमती' को तर्फबाट यिनका कान्छा छोरा राजकुमार शूरप्रताप शाह पैदा भएका
  थिए । यस्तै 'तनहुँ' राज्यकी राजकन्या कान्छी महारानी 'सुभद्रावती' को गर्भबाट माहिला छोरा
  राजकुमार महोद्दामकीर्ति शाह तथा काहिला छोरा राजकुमार दलजित शाहको पनि जन्म भएको
  पाइएको छ ।
  १२. वर्तमान काठमाडौं उपत्यकाभन्दा दक्षिणतर्फ नारायणी तथा कमला नदीको बीचमा,
  भित्रीमधेस तथा तराईक्षेत्रहरूमा समेत फैलिएर रहेको सेन राज्य यिनताक 'मकवानपुर' राज्यको
  नामले प्रसिद्ध रहेको थियो । यसै राज्यका प्रभावशाली राजा महाराज हेमकर्ण सेनकी छोरी
  राजकुमारी 'इन्द्रकुमारी' सँग वि. सं. १७९५ को आसपासतिर युवराज पृथ्वीनारायण शाहको पहिलो
  विवाह सुसम्पन्न भएको पाइन्छ ।
  ६४
