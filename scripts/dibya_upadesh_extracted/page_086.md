# Page 86

दिव्योपदेशड़ी
लडाइँका मैदानहरूमा आपसमा कुममा कुम जुधाएर सहभागी गराई मैले तात्कालिक नेपाल
राज्यमाथि आक्रमण गराएको हुँ भनी भन्न खोजिएको पाइन्छ ।

- ३२. – 'गौटान्‌को बिराइ' भनेर यहाँ गोरखा राज्यको राजधानीदेखि पर तथा लमजुङ् राज्यको
  राज्यक्षेत्रदेखि वर - चेपे नदीको वारि तथा दरौंदी नदीको पारि - 'लिगलिग कोट' का आसपासमा
  रहेका 'गोप्लिङ', 'खोप्लाङ्', 'छोप्राकू', 'भीस्कोट' तथा तथा 'गाइखर' आदि त्यतिवेला भर्खरै
  मात्र आबाद भएका बिन्हौटा जमिनहरूतर्फ लक्षित गरिएको पाइन्छ ।

2.  ३३. - चौबीसे राज्यका राजाहरूले आ-आफ्ना राज्यका सीमाक्षेत्रका पायक परेका ठाउँहरूमा
    डाँडा-डाँडा वा थुमथुममा 'गढी' वा 'आड' हरू बनाएर आ-आफ्ना राज्यलाई विपक्षी सैनिकका
    आक्रमणहरूबाट बचाइराख्नको निमित्त हरसम्भव प्रयासहरू गर्दै आइरहेका थिए । यस्ता
    हरेक थुमहरूको निमित्त निजामति सेवातर्फका एक एक जना 'द्वारे' तथा सैनिक सेवातर्फका
    एक-एक जना 'उमराव' हरू पनि नियुक्त गरिएका हुन्थे । हरेक थुममा प्रायः स्थायीरूपमा नै गढी
    वा किल्लाहरू पनि बनाइएका हुन्थे । गढी वा किल्ला बन्न नसकेका थुमहरूमा भने अस्थायी
    किसिमले बलियोसँग 'आड' हरू बनाइएका हुन्थे ।

- यस्ता गढी वा 'आड'हरूको सुरक्षाको निमित्त आवश्यकमात्रामा सैनिकहरू पन राखिएका
  हुन्थे । काम परेको बेलामा उपस्थित हुने गरी यतिवटा 'खुंडा' (खुंडा हान्नसक्ने मानिस) र यति
  जना 'बल' (बलको काम गर्नसक्ने मानिस) हरूलाई हरहमेसा गढी वा आडहरूमा तम्तैयार
  गराइराख्नू भन्ने राज्यको तर्फबाट सबै थुमका 'उमराव' हरूलाई निर्देशन दिइएको हुन्थ्यो । 'गढी'
  वा 'आड' हरूमा स्थायीरूपमा रहने सैनिकका प्रमुख पदाधिकारीहरू यिनताक 'उमरा' वा
  'उमराव' हरूको नामले प्रसिद्ध रहने गरेका थिए । अरबी भाषाको 'अमीर' शब्दको बहुवचन रूप
  नै 'उमरा' वा 'उमराव' भएको पाइन्छ । 'बराह - उमराव' भनेर यहाँ बराह वा बनेलजस्ता
  'शक्तिशाली 'उमराव' भनी भन्न खोजिएको देखिन्छ ।
  प्रत्येक थुममा 'गढी' वा 'आड'हरूका आसपासमा रहेका जमिनहरू त्यस गढीमा तैनाथ
  रहने सैनिकहरूलाई जागिर वा खान्कीहरूका रूपमा दिइएका हुन्थे । गढीको सुरक्षाको निमित्त
  आवश्यक सैनिकहरू भर्ना गर्ने, थपघट गर्ने र भर्ना गरिएका सैनिकहरूको निमित्त वार्षिक
  खान्कीहरू तेक्ने अधिकार पनि यिनै 'उमरा' वा 'उभराव' हरूलाई दिइएको हुन्थ्यो । एउटै गढीमा
  लामो समयसम्म स्थायीरूपमा रहिरहँदा यस्ता उमरावहरू यदाकदा भ्रष्टाचारहरूमा लिप्त
  रहेका पनि पाइन्थे । यस्ता उमरा वा उमरावहरूलाई आवश्यकता अनुसार विपक्षीहरूसँग लडाइँ
  लड्ने वा सम्झौताहरू गर्ने अधिकार पनि दिइएको हुन्थ्यो । 'पर्वत' राज्यका तात्कालिक राजा
  कीर्तिबम मल्लले आफ्ना एकजना भारदारलाई लेखेको एउटा पत्रमा उनले :- "उमराहरूले कटक
  गर्यो बल ल्यायाको छ कि ? देश बुझयाउन्या बल ल्यायाको छ, त्यो पनि (तिमीले राम्ररी) विचार
  गर ।" भनी उल्लेख गरेका छन् ।
  किल्लाहरूमा स्थायी रूपमा रहने यस्ता 'उमरा' वा 'उमराव' हरूमा भ्रष्टाचार भएको गन्ध
  पाएर नै होला ? राजा पृथ्वीनारायण शाहले पछि-पछि यस्ता 'गढी' वा 'आड' हरूमा राखिने
  'उमरा' वा 'उमराव' हरूको प्रत्येक वर्ष पजनी गर्न परम्परा पनि बसालिदिएको पाइन्छ ।
  ३४. - 'पूजा-पाठ' भनेर यहाँ देव-देवीहरूलाई प्रसन्न पार्नको निमित्त भक्तिपूर्वक गरिने पूजा,
  अर्चना तथा स्तोत्र वा मन्त्रका पाठहरूतर्फ नै सङ्केत गरिएको पाइन्छ ।
  ७०
