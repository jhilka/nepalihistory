#### उपदेशको मूल पाठ

```
... जस्तो परेछ भनि बिन्ति हजूरमा गर्याकै हो भने र यो कुरा पुग्ला (त) भनि मैले भन्दा. हजूरले गौ <abbr title="ब्राह्मण; बाहुन">व्रह्मान</abbr> <abbr title="अतिथि; पाहुना">अतित</abbr> <abbr title="फकीर; घरव्यवहारहरू सबै त्याग गरेका सन्यासी">फकिर</abbr> देउदेवता को <abbr title="मान्यता; सम्मान">मानिता</abbr> बहुतै राषनु भयाको छ. हाम्रा हातमा पनि <abbr title="सरस्वती; विद्याकी अधिष्ठात्री देवी">सरसोति</abbr> को <abbr title="वरदान; देवी वा देवताले प्रसन्न भएर आफ्ना भक्तजनलाई दिएको चित्ताएको वस्तु">बर्दान</abbr> छ. हजुरलाई नेपालको राज <abbr title="अवश्य; निश्चित रूपले">(अ)वस्य</abbr> हुनेछ. भने र. <abbr title="थनकोट; काठमाडौँ शहरबाट दक्षिणपश्चिमतर्फ डाँडामा रहेको एउटा किल्ला">थांकोट्</abbr> को ठुलो <abbr title="भञ्ज्याङ्; दुई वटा डाँडाको बीचमा रहेको गल्छी">भन्ज्यान्</abbr> काटि रातदिन गरि <abbr title="कल्लेरि-घाट; काठमाडौँबाट पश्चिमतर्फ पर्ने त्रिशूली नदीमा रहेको एउटा प्रसिद्ध घाट">कल्ल्हारिघाट</abbr> तरि <abbr title="धादिङ्; काठमाडौँबाट पश्चिमतर्फ रहेको प्रसिद्ध बस्ती">धादिंन्</abbr> <abbr title="उक्लियोँ; उकालो लागेर पुग्योँ">उक्लेउ</abbr> र <abbr title="चैपे; गोरखाबाट पश्चिमतर्फ रहेको एउटा प्रसिद्ध बस्ती">चेप्या</abbr> को <abbr title="खावा; हेर्नुहोस – परिशिष्टमा (१८) मा पनि">षावा</abbr> <abbr title="लिग्लिग्; हेर्नुहोस – परिशिष्टमा (१९) मा पनि">लिग्लीग</abbr> को <abbr title="'आड' को निमित्त; हेर्नुहोस – परिशिष्टमा (२०) मा पनि">आड</abbr> गरि राषेका मेरा तिन बिर छन्. तिनलाई <abbr title="बोलावट; आमन्त्रण">बोलाहाट</abbr> को <abbr title="रुक्का; राजा वा युवराजको तर्फबाट लेखिने पत्र">रुका</abbr> लेषन जैसि भन्दा. ...
```

#### नेपाली भाषाको प्रचलित रूप अनुसार

---

...जस्तो परेछ भन्ने (जानकारी हुन आएकोले ) हजूरमा (यस्तो) बिन्ती गरेको हौं" भनी भने र "(उसो भए मेरो मनमा रहेको) यो कुरा पुग्ला त ?" भनी मैले (उनीहरूलाई) सोध्दा (उनीहरूले मलाई भनेका थिए) "हजूरबाट गाई, ब्राह्मण, अतिथि, फकीर र देवदेवताहरूको (पनि) मान्यता बहुतै राखिबक्सिएको छ, हामीहरूको हातमा पनि सरस्वतीको वरदान (रहेको) छ, (यसैले ) हजूरलाई नेपालको राज्य अवश्य (पनि प्राप्त) हुनेछ (भनी उनीहरूले मलाई) भनेका थिए ।

(यसपछि) थानकोटको ठूलो भञ्ज्याङ् (लाई) काटी रात-दिन गरी (त्रिशूली नदीको) कल्लेरी-घाट तरेर धादिङमा उक्लियौं र 'चेपे' (नदी) को खावा (तथा) 'लिग्लिग्' (गढी) को आड गरी राखिएका मेरा तीन (जना) वीरहरू (यहीं नै रहेका) छन्, तिनीहरूलाई बोलावटको रुक्का लेख्नुपय (लेख त) ज्योतिषी" (भनी मैले) भन्दा -

---

| क्र.सं. | रूप          | मान/सुधार                                                                        |
| :-----: | :----------- | :------------------------------------------------------------------------------- |
|    १    | व्रह्मान     | ब्राह्मण; बाहुन                                                                  |
|    २    | अतित         | अतिथि; पाहुना                                                                    |
|    ३    | फकिर         | फकीर; घरव्यवहारहरू सबै त्याग गरेका सन्यासी                                       |
|    ४    | मानिता       | मान्यता; सम्मान                                                                  |
|    ५    | सरसोति       | सरस्वती; विद्याकी अधिष्ठात्री देवी                                               |
|    ६    | बर्दान       | वरदान; देवी वा देवताले प्रसन्न भएर आफ्ना भक्तजनलाई दिएको चित्ताएको वस्तु         |
|    ७    | (अ)वस्य      | अवश्य; निश्चित रूपले                                                             |
|    ८    | थांकोट्      | थनकोट; काठमाडौँ शहरबाट दक्षिणपश्चिमतर्फ डाँडामा रहेको एउटा किल्ला                |
|    ९    | भन्ज्यान्    | भञ्ज्याङ्; दुई वटा डाँडाको बीचमा रहेको गल्छी                                     |
|   १०    | कल्ल्हारिघाट | कल्लेरि-घाट; काठमाडौँबाट पश्चिमतर्फ पर्ने त्रिशूली नदीमा रहेको एउटा प्रसिद्ध घाट |
|   ११    | धादिंन्      | धादिङ्; काठमाडौँबाट पश्चिमतर्फ रहेको प्रसिद्ध बस्ती                              |
|   १२    | उक्लेउ       | उक्लियोँ; उकालो लागेर पुग्योँ                                                    |
|   १३    | चेप्या       | चैपे; गोरखाबाट पश्चिमतर्फ रहेको एउटा प्रसिद्ध बस्ती                              |
|   १४    | षावा         | खावा; हेर्नुहोस – परिशिष्टमा (१८) मा पनि                                         |
|   १५    | लिग्लीग      | लिग्लिग्; हेर्नुहोस – परिशिष्टमा (१९) मा पनि                                     |
|   १६    | आड           | 'आड' को निमित्त; हेर्नुहोस – परिशिष्टमा (२०) मा पनि                              |
|   १७    | बोलाहाट      | बोलावट; आमन्त्रण                                                                 |
|   १८    | रुका         | रुक्का; राजा वा युवराजको तर्फबाट लेखिने पत्र                                     |
