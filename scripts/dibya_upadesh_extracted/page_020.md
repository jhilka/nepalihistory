# Page 20

दिव्योपदेश
पाइला हालेदेखि नै गोरखा राजभवनको सान तथा सौकत पनि अर्कै भएर देखापर्न थाल्यो ।
यसको केही समयपछि राजा पृथ्वीपति शाहको देहान्त भयो र नवयुवराज नरभूपाल
शाह नै 'राजा' का रूपमा गोरखा राज्यको राजसिंहासनमा राखिए (वि.सं. १७७३) ।
राज्यारोहण भएको लगत्तै पाल्पाली राजा 'गन्धर्व सेन' की छोरी राजकुमारी
'कौशल्यावती' सँग पनि यिनको दोस्रो विवाह सम्पन्न भएको पाइन्छ । महारानी चन्द्रप्रभा
तथा महारानी कौशल्यावतीका बीचमा सम्भवतः माइतीतर्फबाट फुपू तथा भदैको केही
टाढाको नातासम्बन्ध रहेको थियो । संयोगवश दुवै राजकुमारीहरू एउटै राजासँग विवाहको
बन्धनमा बाँधिएकाले दुवै राजकुमारीहरू आआफ्ना सौतेनी भावनाहरूलाई बिर्सिई आफ्नै
सहोदर दिदी तथा बहिनीजस्तै भई गोरखा राज्यको राजभवनमा आदर्श गृहिणीहरूका
रूपमा उपस्थित हुन आइपुगेका थिए ।
(ख) जन्म तथा बाल्यकाल:-
२२/२३ वर्षको उमेर हुँदासम्म पनि राजा नरभूपाल शाहका यी दुवै महारानीबाट
कुनै पनि सन्तान देखा पर्न सकेनन् । यसैले यिनले यसपछि 'बुद्धिमती' तथा 'सुभद्रावती'
नामका अन्य दुईवटी राजपूतकन्याहरूसँग पनि विवाहसम्बन्ध स्थापित गरेका थिए । तर
आखीरमा माहिली महारानी कौशल्यावतीकै गर्भबाट यिनका पहिला सन्तानका रूपमा
एक जना यशस्वी बालकको जन्म भयो (वि. सं. १७७९ पौष २७ गते) । जातकर्म सम्पन्न
हुँदा नवजात युवराजको नाम 'पृथ्वीनारायण शाह' भनेर राखियो । आपसमा सौतेनी
भावना विकसित नहोओस् भन्ने विचार गरी नवजात युवराजलाई आफ्नै युवराज हुन् भन्ने
सम्झिई यिनको स्याहारसम्भार तथा लालनपालनको सम्पूर्ण अभिभारा जेठी महारानी
चन्द्रप्रभावतीले आफूले नै समालिन् ।
महारानी कौशल्यावती जुन समयमा गर्भवती रहेकी थिइन्, त्यसै समयमा
महारानी बुद्धिमती पनि गर्भवती रहेकी रहिछन् । गर्भमा ७ महिना मात्र रहेर महारानी
कौशल्यावतीको गर्भबाट युवराज पृथ्वीनारायण शाहको जन्म भएको मानिएको थियो ।
यिनको जन्म भएको एकआध महिना पछि नै महारानी बुद्धिमतीको गर्भबाट पनि अर्का एक
जना राजकुमारको जन्म भयो र नवजात राजकुमारको नाम 'वृन्दकेशर शाह' भनेर
राखियो । यसबाट केही समयसम्म जन्मका जेठा छोरा पृथ्वीनारायण शाहले नभएर
पूरा ९ महिनासम्म गर्भमा रहेर जन्मिएका गर्भका जेठा छोरा वृन्दकेशर शाहले राजाको
उत्तराधिकारी हुन पाउनुपर्दछ भन्ने आबाजहरू गाइगुइँ सुनिन थालेका थिए। तर संयोगवश
राजकुमार वृन्दकेशर शाहको चाँडै नै देहान्त भएकोले यो विवाद यत्तिकै शान्त भएर गएको
थियो ।
EXIP
यसपछि महारानी सुभद्रावतीका गर्भबाट 'महोद्दामकीर्ति शाह', महारानी कौशल्यावतीकै
गर्भबाट 'दलमर्दन शाह', सुभद्रावतीकै गर्भबाट 'दलजित शाह' र रानी बुद्धिमतीको गर्भबाट
शूरप्रताप शाह गरी अन्य ४ जना राजकुमारहरू पनि क्रमैसँग पैदा भएका थिए । राजा
नरभूपाल शाहका यी ५ भाइ छोराहरू पछि गोरखामा 'पाँच पाण्डवका अवतार' हरूका
रूपमा पनि प्रसिद्ध रहन थालेका थिए । राजा नरभूपाल शाहका अन्य अनेकौं अविवाहिता
ठकुरानीहरू पनि रहेका पाइएका छन् । यिनीहरूबाट पनि यिनका अन्य पाँचै जना
४
