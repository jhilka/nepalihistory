स्थिति मल्लले बाँधेका ....
गर्नु बढिया हुने हुन्छ । मौञ्जीबन्धनको अष्टम दिनमा समापवर्तन-कर्म गर्नु उचित हुन्छ ।
त्यसपछि कुलदेवताहरूको भोजन गरी अभिषेक तथा भोजनहरू गर्ने गर्नू । यो ब्राह्मण तथा
क्षत्रियहरूको निमित्त व्यवस्था हो । अरु जातको निमित्त कलशपूजा मात्र गरी व्रतबन्ध गर्ने गर्नू,
अरु कर्महरू गरिरहनुपर्दैन । यति कर्म भैसकेपछि स्वजातिका धर्म तथा मर्यादा(हरू) मा रहने
गर्नू ।
(ख) जातिच्युत भएमा संस्कार - खुसलदेखि माथिल्ला जातले त्यसभन्दा मुनि कुलूसम्मका
जातका (मानिसका) हातको पानी नखानू । कदाचित् भूलमा परी खाएको भएमा चान्द्रायण व्रत
गरी पञ्चगव्य खाएर ब्राह्मणलाई गोदान गरी रात्रीमा ताराको दर्शन गरेर मात्र भोजन गर्नू,
(त्यसपछि मात्र) शुद्ध होइन्छ ।
ए अकाल पर्दा जानि जानि (तल्ला जातका मानिसका हातको पानी) खाएको भएमा प्राजापत्य
चान्द्रायण व्रत तथा गोदान गरी ब्राह्मणहरूलाई सिधा दक्षिणा दिएर सरकारमा १२० तु. दण्ड
तिरी पञ्चगव्य (एवं) गङ्गाजल खाएर आफ्ना जातका (व्यक्ति) लाई १२/१२ तु. दिई उनीहरूलाई
भोजन गराएर रात्रीमा ताराहरूको दर्शन गरी स्वजातिसँग भात मिलाउनू, (त्यसपछि मात्र) शुद्ध
हुने हुन्छ ।
तु.
बाबु ब्राह्मण र आमा विधवा (ब्राह्मणी वा) रजपूतनीबाट जन्मेका जैसीहरूलाई जनै दिई
शिखा तथा गायत्री पनि दिए हुन्छ । यस्ता जैसीहरू सङ्कल्प- (वाक्यसम्म) पढ्न सक्दछन् ।
यिनीहरूले विवाह- कर्म भने श्रेष्ठ जातसँग गर्ने गर्नू । यिनीहरूले ज्योतिषशास्त्र पढ्ने गर्नू । पात्रो
बनाउनू, ग्रहण- योग तथा स्नानादि योगहरू बताउने गर्नू । चिह्ना लेख्नू । यिनीहरूले यति
कार्यहरू गर्न हुन्छ । यी कार्यहरू बाहेक ब्राह्मणहरूले गर्ने अन्य कार्यहरू गर्न हुँदैन । मर्यादा नाघी
जैसी जातका व्यक्तिहरू अन्य ब्रह्मकर्महरूमा प्रवृत्त भएमा त्यस्ता जैसीहरूलाई १२ तु. दण्ड गर्ने
गर्नू ।
बाबु ब्राह्मण तथा आमा सवर्ण क्षत्रिनीबाट जन्म हुने कर्माचार्य भन्ने जातले शिखा,
गायत्री लिई तुलजादेवीको टहल गर्ने गर्नू । कदाचित् कुनै कारणले देवीको काम अड्क्यो भने पूजा
नअड्काउनू । अरुले छुन नहुने देवदेवताहरूलाई बोकी राज हुने ठाउँमा ल्याउनू । कर्माचार्यले
आफ्ना पुर्खामा नचलेकोमा बलमिच्याइँ गरी जनै लाए त्यस जनैलाई छिनालिदिई त्यस्ता कर्माचार्यलाई
आगामा लाल गरी पोलेका फलामका तारको जनै लगाइदिनू । अरु कुरामा माथिकै सदर ठान्नू ।
जैसी जातले आफूले गर्न हुने कर्महरूबाहेक बलमिचाइँ गरी उपल्ला जातले गर्ने
कर्महरू गरे त्यस्ता जैसीको जनै छिनाई श्रेष्ठ जातमा मिलाएर २४ तु दण्ड गर्ने गर्नू ।
ब्राह्मणले खुसल्नीलाई स्वास्नी तुल्याए १२० तु. दण्ड गर्ने गर्नू । प्राजापात्य चान्द्रायण
गरी आफ्ना जातवर्गीलाई २४ / २४ दस्तूर दिएर भोजन गराउने गर्नू । पञ्चगव्य, गङ्गाजल,
शालिग्रामको जल तथा तुलसीजल खाई रात्रीमा ताराको दर्शन गरेर भोजन गर्न, (त्यसपछि मात्र)
शुद्ध हुने हुन्छ ।
तपिनी, मुसल्नी, साल्मिनी, चित्रकार्नी, भटिनी र पुलपुलिनी जातका स्त्रीलाई ब्राह्मणले
स्वास्नी तुल्याएमा खुसल्नीसँग बिग्रँदा गरिने कार्यहरू गरी शुद्ध हुन्छ । नाऊनी तथा संगतनीसँग
ब्राह्मण बिग्रिए १४० तु. दण्ड गर्ने गर्नू । अन्य कुरा माथि लेखिए बमोजिम गरी शुद्ध हुन्छ ।
लोहकर्मी, कौनी, माहुतिनी, छिपिनी, मालिनी, बलिनी, कसाइनी, गठिनी, संखुनी, छत्रकार्नी,
सबल्नी, सुडिनी, कुस्लिनी, बलामिनी र माझिनी जातका स्त्रीलाई ब्रह्मणले स्वास्नी तुल्याए ४८०
तु. दण्ड गर्ने गर्नू । चान्द्रायणका हकमा माथि लेखिएको दोब्बर गरी अरु कर्म लेखिए बमोजिम
गर्ने गर्नू ।
९५
