<div class="text-base italic text-right">दिव्योउपदेशको मूल पाठ</div>

#### उपदेशको मूल पाठ

```
<abbr title="पूर्व-पश्चिमको; हेर्नुहोस् - परिशिष्टमा (५०)">पुरुब पछिम्को</abbr> <abbr title="बाटो">रस्ता</abbr> बन्ध गरि नेपालको रस्ता चलाई दिंउंला, आफ्ना आफ्ना जात विसेषको कर्म गर्नु (भन्ने) बन्देज गरिजांला (भन्ने पनि मेरो मनमा अभिलाषा रहेको थियो)

यो <abbr title="काठमाडौं उपत्यकाभित्र रहेका तीन शहर">तिन सहर</abbr> भन्याको <abbr title="चिसो ढुड्गो; हेर्नुहोस् - परिशिष्टमा (५१)">चिस्व ढुंगो</abbr> रहेछ. <abbr title="खेलखाल; दाउपेच">षेलषाल</abbr> मात्र ठुलो रहेछ. <abbr title="कूवा अर्थात् इनार">कुप</abbr>को पानि षान्याछेउ <abbr title="बुद्धि; सोचविचार गर्न सक्ने मानसिक शक्ति">बुधि</abbr> पनी हुंदैन. <abbr title="सूरो; आँटिलो">सुरो</abbr> पनि हुँदैन. षेलषाल मात्रै हंदो रहेछ. मेरो मनसुवा ता दहचोकमा दरबार बनाउला र चारै दिसा <abbr title="थर-घर; हेर्नुहोस् - परिशिष्टमा (८) पनि">थरघर</abbr>को. गुरु प्रोहित. भैयाद. भरादार. <abbr title="थर-घर; मुख्य उमराव । हेर्नुहोस् परिशिष्टमा (३३)">मिर उमराउ</abbr>को घर बनाई छुट्टा दरबार बनाउला र ई तिन सहरमा ता दरबारबाट <abbr title="सोख सयल; कुनै वस्तुलाई उपभोग गर्ने प्रवल इच्छा">स्वषसयल</abbr> लाई मात्रै जाला भंन्या यस्तो <abbr title="अभिलाषा; चाहना">अविलाषा</abbr> थीयो.
```

#### नेपाली भाषाको प्रचलित रूप अनुसार

---

पूर्व तथा पश्चिमका बाटा(हरू) बन्द गराई नेपालको बाटोलाई (मात्र) चलाइदिउँला, (देशका सबैले) आ-आफ्ना जात अनुसारका काम(हरू) गर्नू भन्ने बन्देज (पनि) बाँधेर जाउँला (भन्ने मेरो मनको अभिलाषा रहेको थियो । तर मेरो (मनमा रहेको) यो अभिलाषा मनको मनैमा रहिरह्यो) ।

(उपत्यकाभित्र रहेका) यी तीन शहरहरू भनेका (त) चिसा ढुङ्गा(हरू जस्ता पो) रहेछन् । यहाँ त खेलखाल मात्र धेरै (हुँदा) रहेछन् । कुवा (= इनार) को पानी खानेहरूको त बुद्धि हुने (रहेनछ र यस्ता मानिसहरू) शूरा पनि हुँदा (रहेनछन्) । (यहाँ त) खेलखालहरू मात्रै (धेरै हुने) रहेछ । मेरो मनसुवा त दहचोक(को डाँडा)मा (आफ्नो) दरबार बनाउँला र (दरबारका) चारै दिशामा थरघरका, गुरुपुरोहित(हरूका), भैयाद(हरूका), भारदार(हरूका) र मिरउमराव(हरूका पनि) घर(हरू) बनाई (आफ्नो) छुट्टै दरबार बनाउँला र (उपत्यकाभित्र रहेका) यी तीन शहर(हरू)मा त (आफ्नो) दरबारबाट (वेलाबखत) सोखसयललाई मात्र जाउँला भन्ने अभिलाषा (रहेको) थियो ।

---

| क्र.सं. | रूप           | मान/सुधार                                           |
| :-----: | :------------ | :-------------------------------------------------- |
|    १    | पुरुब पछिम्को | पूर्व-पश्चिमको; हेर्नुहोस् - परिशिष्टमा (५०)        |
|    २    | रस्ता         | रास्ता; बाटो                                        |
|    ३    | तिन सहर       | काठमाडौं उपत्यकाभित्र रहेका तीन शहर                 |
|    ४    | चिस्व ढुंगो   | चिसो ढुड्गो; हेर्नुहोस् - परिशिष्टमा (५१)           |
|    ५    | षेलषाल        | खेलखाल; दाउपेच                                      |
|    ६    | कुप           | कूप; कूवा अर्थात् इनार                              |
|    ७    | बुधि          | बुद्धि; सोचविचार गर्न सक्ने मानसिक शक्ति            |
|    ८    | सुरो          | सूरो; आँटिलो                                        |
|    ९    | थरघर          | थर-घर; हेर्नुहोस् - परिशिष्टमा (८) पनि              |
|   १०    | मिर उमराउ     | मिर-उमराव; मुख्य उमराव । हेर्नुहोस् परिशिष्टमा (३३) |
|   ११    | स्वषसयल       | सोख सयल; कुनै वस्तुलाई उपभोग गर्ने प्रवल इच्छा      |
|   १२    | अविलाषा       | अभिलाषा; चाहना                                      |
