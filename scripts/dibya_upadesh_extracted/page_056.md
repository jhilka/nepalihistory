<div class="text-base italic text-right">दिव्योउपदेशको मूल पाठ</div>

#### उपदेशको मूल पाठ

```
... पाठ पुजा जप् दर्सन गर्थ्यो र एक दिनका रातमा <abbr title="सपना; स्वप्न अर्थात् निद्रावस्थामा देखिने दृश्य वा विचार">सोपना</abbr> भयो र दुई हातमा दुई <abbr title="खड्ग; दुवैतिर धार भई टुप्पोतिर सुलुत्त परेको चेप्टो आकारको हातमा लिएर प्रहार गरिने तरवारजस्तो हतियार">षड्ग</abbr> लियाकी सात आठ वर्षकी कन्न्या <abbr title="कुसुमे; हल्का रातो रङ्गको">कुसुमे</abbr> <abbr title=" पछयौरा; ओढ्ने कपडा">पछिउरा</abbr>को <abbr title="घुँगटि; घुम्टी, खासगरी विवाहमा दुलहीको शिरलाई छोप्ने सुन्दर पछयौरी">घुगुटि</abbr> पारि मछेउ आइन् र मैले <abbr title="सोधें; प्रश्न गरें">सोध्यो</abbr> तिमी कस्कि छोरी हौ भनि मैले भन्दा <abbr title="हेर्नुहोस् - परिशिष्टमा (३५)">पुजाहारि राना</abbr>कि छोरि हुँ भनिन् र उ दुवै षड्ग मेरा हातमा दिइन् र <abbr title="आरसी; हेर्नुहोस् परिशिष्टमा (३६)">आरसि</abbr> प्रर्मानको लाल टल्बल गर्थ्यो षोकीलाबाट झिकी मेरा मुखसम्ममाल्याई यो पनि निल् भनिन्. र <abbr title="तिम्रो">तम्रो</abbr> मनकान्छया पुऱ्याइदियाको छ. म पनि केही माग्छु थपि जाउ भनि. जसै दुई पाईला गैथिन्, उसै बेलामा म पनि <abbr title="बिउझिएँ; जागा भएँ">बिम्ज्यौ</abbr> र ...
```

#### नेपाली भाषाको प्रचलित रूप अनुसार

---

... पाठ, पूजा, जप (तथा) दशर्न (पनि गर्ने) गरेको थिएँ । (यसै अवस्थामा) एक दिनको रातमा (मलाई) सपना भयो । (त्यस सपनामा) दुई हातमा दुईवटा खड्ग लिएकी सात-आठ वर्षकी (एउटी) कन्या कुसुमे पछ्यौरीको घुम्टी पारी मेरो छेउमा आइन् र मैले (उनलाई) - "तिमी कसकी छोरी ह्वौ" भनी सोद्धा (उनले) - "(म) पुजारी रानाकी छोरी हुँ (भनेर) भनिन् । उनले ती दुवै खड्ग मेरो हातमा दिइन् र आरसी जत्रो रातो (रङ्गको) टलपल गरिरहेको (एउटा वस्तु आफ्नो) खोकिालाबाट झिकी मेरो मुखसम्म ल्याई - "यो पनि निल" भनी (मलाई) भनिन् र - "तिम्रो मनोकाङ्क्षालाई (मैले) पुऱ्याइदिएको छु, (यसैले अब) म पनि (तिमीसँग) केही (कुराहरू) माग्दछु, (मलाई) थपेर जाऊ" भनी (उनी) जब (त्यस ठाउँबाट) दुई पाइला (जति अगाडि) गएकी थिइन्, त्यसै वेला म पनि बिउझिएँ र ...

---

| क्र.सं. | रूप           | मान/सुधार                                                                                            |
| :-----: | :------------ | :--------------------------------------------------------------------------------------------------- |
|    १    | सोपना         | सपना; स्वप्न अर्थात् निद्रावस्थामा देखिने दृश्य वा विचार                                             |
|    २    | षड्ग          | खड्ग; दुवैतिर धार भई टुप्पोतिर सुलुत्त परेको चेप्टो आकारको हातमा लिएर प्रहार गरिने तरवारजस्तो हतियार |
|    ३    | कुसुमे        | कुसुमे; हल्का रातो रङ्गको                                                                            |
|    ४    | पछिउरा        | पछयौरा; ओढ्ने कपडा                                                                                   |
|    ५    | घुगुटि        | घुँगटि; घुम्टी, खासगरी विवाहमा दुलहीको शिरलाई छोप्ने सुन्दर पछयौरी                                   |
|    ६    | सोध्यो        | सोधें; प्रश्न गरें                                                                                   |
|    ७    | पुजाहारि राना | हेर्नुहोस् - परिशिष्टमा (३५)                                                                         |
|    ८    | आरसि          | आरसी; हेर्नुहोस् परिशिष्टमा (३६)                                                                     |
|    ९    | तम्रो         | तिम्रो                                                                                               |
|   १०    | बिम्ज्यौ      | बिउझिएँ; जागा भएँ                                                                                    |
