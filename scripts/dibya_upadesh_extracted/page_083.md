# Page 83

कप तथा
टिप्पणी तथा व्याख्या
हुनाले यो हार पनि आफ्नो नै हुन्छ भन्ने युवराज पृथ्वीनारायण शाह तथा यिनका सहयोगीहरूको
पनि मान्यता रहेको पाइन्छ ।
१७. - यिनको वास्तविक नाम 'भानु अर्याल' थियो । ज्योतिष-शास्त्रका ज्ञाता भएकाले यिनी
'ज्योतिषी' वा 'जैसी' को नामले विशेष प्रसिद्ध रहेका थिए । यसैअनुसार उपाध्याय -वर्गका ब्राह्मण
भए पनि यिनलाई यहाँ 'भानु जैसी' भनिएको हो ।
१८. - राजभवन वा किल्लाहरूलाई आफ्ना विपक्षीका आक्रमणहरूबाट सुरक्षा गर्नको निमित्त
वरिपरि गहिरा तथा फराकिला र मिलेसम्ममा पानी समेत जमाएर राख्न हुने गरी बनाइने
दुर्लङ्घय खाल्टाहरूलाई 'खात', 'परिखात' वा 'खावा' भन्ने चलन चलिआएको थियो । संस्कृत
भाषाको 'परिखात' शब्दबाट नै नेपाली भाषामा 'पर्खाल' शब्द बनेको पाइन्छ । यहाँ भने 'चेपे'
नदीलाई नै गोरखा राज्यको राजधानीको सुरक्षाको निमित्त प्रकृतिद्वारा नै बनाइएको
'परिखात', 'पर्खाल' वा 'खावा' को रूपमा परिकल्पना गरिएको पाइन्छ ।
STOTY
१९. - आफ्नो राज्यलाई स्थापना गर्ने क्रममा गोरखा राज्यका संस्थापक राजा द्रव्य शाहले
लिग्लिगमा रहेको प्रसिद्ध कोट अर्थात किल्लामा सर्वप्रथम आफ्नो नियन्त्रण स्थापित गरेका
थिए । गोरखा दरबारबाट पश्चिमतर्फ चेपे नदीको दायाँ किनारामा यस कोटको अवस्थिति
अहिलेसम्म पनि रहिरहेको पाइन्छ ।
"
२०. - 'आड' शब्दको शाब्दिक अर्थ हुन्छ :- "अडिन वा बस्नको निमित्त सुविधा पर्ने ठाउँ" ।
“ढुङ्गाको आड माटोलाई, माटाको आड ढुङ्गालाई" भन्ने उखान नेपाली समाजमा अझैसम्म
पनि प्रचलित रहेको छ । ठूला-ठूला ढुङ्गा तथा काठका सत्तरीहरूको पनि प्रयोग भई किल्लाका
रूपमा सैनिकहरूलाई आश्रय वा आड दिन हुनेगरी बलियोसँग बनाइएका वासस्थलहरूलाई
यिनताक 'आड' भन्ने चलन प्रचलित रहेको थियो । यहाँ पनि 'आड' भनेर 'लिग्लिग' मा बनाइएको
यस्तै 'कोट' अर्थात् किल्लातर्फ सङ्केत गरिएको पाइन्छ ।
२१. - वैदिक सनातनधर्मावलम्बी हिन्दूहरूको मान्यताअनुसार 'छत्र', 'ध्वज', 'चामर' तथा
'कार्मुक' हरू राजाका राजकीय चिह्नहरूका रूपमा मानिँदै आइएका थिए । कुनै पनि छत्र,
ध्वज, चामर वा कार्मुक (धनु) हरूलाई देख्नेबित्तिकै यी राजकीय चिह्नहरू क-कसका हुन् भन्ने
सजिलैसँग पहिचान गर्न सकिने प्रचलन चालिआएको थियो । आ-आफ्ना यस्ता राजकीय- चिह्नहरूलाई
लिएर नै राजाहरू विजय अभियानहरूमा निस्कने गर्दथे । यसैले लडाइँका मैदानहरूमा कनै पनि
राजाको छत्र, ध्वज, चामर वा कार्मुकहरूमध्ये कुनै एकलाई भाँचिदिनुको अर्थ हुन्थ्यो ती राजामाथि
सहजरूपमा नै विजय प्राप्त गर्नु । छत्र-भङ्ग भएपछि अर्थात् राजाको प्रतीक चिह्न नष्ट भएपछि
राजाले आफूलाई असहाय भएको अनुभव गरी आफ्नो हारलाई स्वीकार गर्ने गर्दथे ।

- २२. - स-साना केटाकेटीहरूलाई डर देखाएर तर्साउनको निमित्त कल्पना गरिएको डरलाग्दो,
  तर निरीह प्राणी - विशेष नै हाम्रो नेपाली समाजमा 'हाउ' को नामले प्रसिद्ध रहँदै आइरहेको छ ।
  यथार्थमा यस जन्तु - विशेषको न अस्तित्व रहेको हुन्छ, न त कुनै आकार-प्रकार नै । यस्ता कल्पिष्त
  प्राणी- विशेषले पैदा गराइदिने भय वा डरलाई नै नेपाली भाषामा 'हाउगुजी' वा 'हौवा' भनेर भन्ने
  चलन प्रचलित रहँदै आइरहेको छ ।
  २३. - जुन समयमा एउटा शक्तिशाली राज्यको रूपमा गोरखा राज्यको उत्थान तथा विकास
  पनि भैरहेको थियो, त्यति वेलासम्ममा कर्णाली नदीका प्रस्रवण क्षेत्रहरूमा सल्ल्यान राज्यदेखि
  ६७
