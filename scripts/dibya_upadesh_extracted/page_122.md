'दिव्योपदेश'
राजा राम शाहको राज्यकालसम्ममा गोरखा राज्य पूर्वमा त्रिशूली नदीसम्म विस्तारित
भैसकेको थियो । यस राज्यको सुरक्षाको निमित्त शिरानचोक, सल्ल्यान तथा धादिङ्मा रहेका
सुप्रसिद्ध किल्ला वा गढीहरू यिनकै राज्यकालमा व्यवस्थित भएका मानिन्छन् । तीर्थाटन गर्न भनी
गोरखामा आइपुगेका वाराणसीका एक जना आचारनिष्ठ ब्राह्मण नन्दा मिश्रलाई यिनले नै आफ्ना
गुरुका रूपमा स्थापित गराइदिएका थिए । यिनको राज्यकालमा गोरखा राज्यमा धनधान्य तथा
विद्या - वैभवहरूको पनि भरपूर विकास भई त्यहाँका जनता सुख तथा शान्तिका साथ रहेका
पाइन्छन् ।
गोरखा राज्यमा आबाद रहेका मगरहरू राजा राम शाहको राज्यकालदेखि नै प्रगतिपथमा
अग्रसर भएका पाइन्छन् । 'लखन थापा' यिनको राज्यकालका त्यस क्षेत्रका सुप्रसिद्ध सिद्ध मानिएका
छन् । यिनी मगर जातिका रहेका थिए । पछि-पछि गुरुहरू पनि यस राज्यमा सैनिक सेवाहरूमा
लिन थालिएका थिए । खश, मगर तथा गुरुरूहरूको आपसी मेलबाट नै गोरखा राज्यको
सैन्यशक्ति निकै नै बढै चढेको हुन आएको र गोरखा राज्य यस क्षेत्रमा एउटा अजेय शक्तिको
रूपमा उपस्थित हुन आइपुगेको थियो ।
स्थिति बन्देजहरू
1
पहिलो थिति - श्री नन्दा मिश्रज्यूलाई गुरु तुल्याइबक्सनु भै हाम्रा सन्तानले तपाइँका
संतानलाई गुरु तुल्याउनू, अरुलाई नतुल्याउनू भन्या धर्म गरिबक्सनुभयो ।
दोस्रो स्थिति - (पहिले-पहिले प्रजाहरूले व्यवहार गर्दा) बाँसका ढुङ्ग्रा, डाला, आहि
(वा) यस्तै वस्तुले भर्न्या वस्तु भरिकन लिनुदिनु गर्थ्या. एस्ता तरहको लिनुदिनु गर्नाले विथिति
हुनाले (अब उप्रान्त) १० मूठिको १ मानु, ८ मानाको १ पाथी (र) २० पाथीको १ मुरी गरी चलन
गर्नू भनी माना पाथीमा छाप लाइबक्सनुभयो ।
तेस्रो थिति - (यस्तै तौलने) तुलो (तथा) ढक (हरू) को पनि विधिति हुनाले १० लालको
१ मासा, १० मासाको १ तोला, १८ लालको एक पल, २७ तोले १ बोडि, १०८ तोलाको वसौली,
(र) २ बिसौलीको (एक) धार्नी तुल्याई चलन गर्नू भनी तुलामा अंक काटी ढकमा छाप लगाइबक्सनु
भयो ।

- चौथो थिति पहिले पहिले असामिले साहुछेउ लियाको अन्नको कर्जा तिर्न नसकी
  जतिसुकै वर्ष रह्या पनि वर्षै प्रतिको व्याज हिसाब गरी लिँदा ढेरै वर्षमा रिन तिर्न नसकन्या भया
  पनि वर्ष प्रतिको व्याज जम्मा हुनाले कहिले पनि रिन तिर्न नसक्दा मुलुकमा कोही ता कहिले पनि
  साहुदेखि छुट्टि नहुन्या भै सबै रिणग्राहि भया. तस्कारण १ वर्षको पचउँदका हिसाबले दस वर्षमा
  ३ गुना हुन्छ. (यसैले) साहुले तेबर(सम्म मात्र व्याज) लिने गर्नू, असामिले साउँ व्याज केही पनि
  तिर्न नसकी १० वर्षदेखि उभो जतिसुकै वर्ष रह्या पनि फेरि सकन्या भै तिर्दाको वेलामा वर्षे
  प्रतिको व्याज साहुले नलिनू. (सावाँको) तेबर(सम्म) मात्र लिनू (त्यसभन्दा बढी नलिनू) भन्या थिति
  बाँधिबक्सनुभयो
  पांचौं थिति - (नगद) दामको पनि पहिले आसामीले साहुछेउ लियाको कर्जा तिर्न
  नसकी जतिसुकै वर्ष रह्या पनि वर्षैप्रतिको व्याज जम्मा हुनाले कहिले पनि रिन तिर्न नसक्दा
  मुलुकमा कोही ता कैले पनि साहुदेखि छुट्टि नहुन्या भै सबै रिणग्राही भया. तस्कारण १ वर्षमा
  १०६
  http://dibyaupadesh. Wordpress.com
