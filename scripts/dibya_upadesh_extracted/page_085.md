टिप्पणी तथा व्याख्या
यस्तै 'कामन्दकीय नीतिसार' मा पनि कुलीन, योग्य तथा इमान्दार व्यक्तिहरूलाई मात्र
मन्त्रीको पदमा नियुक्त गर्न भनी भनिएको पाइन्छ । जस्तै :-
"कुलिना: शुचयः शूराः, श्रुतवन्तोऽनुरागिणः ।
दण्डनीतिप्रयोक्तार, सचिवाः स्यूर्महीपतेः ॥” - ४ /२५
'महाभारत' को 'शान्तिपर्व' मा पनि :- "मन्त्री पदका दाबेदार व्यक्तिहरूले आफूले अवलम्बन
गर्न खोजेका नीति तथा कार्यक्रमहरू राज्यका सर्वसाधारण नागरिकहरूको समक्षमा प्रस्तुत
गरी आफूले प्रस्तुत गर्न खोजेका नीति तथा कार्यक्रमहरूलाई सर्वसाधारण नागरिकहरूबाट
अनुमोदन गराउनु आवश्यक छ” भनी उल्लेख गरिएको पाइन्छ । जस्तै :
" अष्टानां मन्त्रिणां मध्ये मन्त्रं राजोपधारयेत् ।
ततः सम्प्रेषयेद्राष्ट्रे राष्ट्रियाय च दर्शयेत् ॥
अनेन व्यवहारेण द्रष्टव्यास्ते प्रजा सदा । " - ८५ / ११
1
राजा राम शाहको राज्यकालदेखि नै गोरखा राज्यमा यिनै धर्मशास्त्रीय मान्यताहरू अनुसार
मर्यादित किसिमले राज्यव्यवस्थाहरू सञ्चालित हुँदै आइरहेका थिए । राजा पृथ्वीनारायण शाहले
पनि यसै परम्पराको अनुसरण गर्दै आफ्ना जनताबाट अत्यावश्यक सहमति प्राप्त गरेर मात्र
कालु पाँडेलाई 'काजी' को पदमा नियुक्त गरेको पाइन्छ । आफूले विराज बखेतीलाई 'काजी' को
पदमा नियुक्त गर्न चाहेको तर जनताको चाहना भने यस पदमा कालु पाँडेलाई नियुक्त गर्नु उपयुक्त
हुन्छ भन्ने देखिएकोले आफूले कालु पाँडेलाई 'काजी' को पदमा नियुक्त गरेको चर्चा यहाँ यिनले
स्पष्टरूपमा नै गरेका छन् । यसबाट राजतन्त्रात्मक शासनव्यवस्था लागु भए पनि यतिवेला
गोरखा राज्यमा निरङ्कुश शासनव्यवस्था थिएन भन्ने प्रमाणित हुन आएको छ ।
२९. - तीर्थयात्राको निमित्त काशीतर्फ प्रस्थान गर्दा राजा पृथ्वीनारायण शाहले आफ्ना समवयस्क
एवं सहकर्मी विराज बखेतीलाई पनि साथैमा लिएर गएका थिए । यस यात्राकालमा विराज बखेतीले
राजा पृथ्वीनारायण शाहलाई आफ्ना सूझ-बूझका परिचयहरू राम्रैसँग गराइदिएका थिए । यसैले
यिनलाई नै आफ्ना मन्त्री वा 'काजी' बनाउने राजा पृथ्वीनारायण शाहको भित्री योजना थियो । तर
गोरखा राज्यको शासनव्यवस्था पहिलेदेखि नै मर्यादित रहँदै आइरहेकोले आफूले चाहे पनि आफ्ना
जनताले यिनलाई मन्त्री वा 'काजी' का रूपमा स्वीकार गर्न आनाकानी गरिदिएकाले कालु पाँडेलाई
'काजी' को पदमा नियुक्त गर्न यिनी बाध्य भएका थिए ।
३०. - दाहिने हातमा खुकुरी, खुँडा वा तरबार लिएको अवस्थामा शत्रुहरूद्वारा हुनसक्ने यस्तै
किसिमका हातहतियारहरूको प्रहारलाई रोक्ने बाटुलो, सानो नाङ्लाको आकार भएको छाला वा
धातुका पाताहरूले बनेको वस्तु नै यिनताक 'ढाल' को नामले प्रसिद्ध रहेको थियो । गैंडाका छालाले
बनेका ढालहरू यिनताक उत्तम किसिमका मानिने गरेका थिए। 'ढाल तरवार' हरू यिनताक
लडाका सैनिकहरूका युगल - हतियारहरूका रूपमा परिचित रहेका थिए ।
३१. - " पाँडेको ढाल र बस्नेतको तरवार गरी मैले नेपालमाथि चढाइँ गरेको हुँ” भनी यहाँ
राजा पृथ्वीनारायण शाहले आफ्ना मन्त्री वा काजी परिवारका पाँडे तथा सेनापति परिवारका
बस्नेतहरूका बीचमा आपसमा सर्वात्मना हेल-मेल गराई दुवै परिवारका समर्थ व्यक्तिहरूलाई
६९
