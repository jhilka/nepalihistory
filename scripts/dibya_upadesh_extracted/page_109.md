# Page 109

स्थिति मल्लले बाँधेका ...
डाकी नाल कटाउनू । त्यसलाई दस्तुर चिउरा कुरुवा ५ दिनू । डाक्न जाँदा नआउने पिछिनीलाई
१२ तु दण्ड गर्ने गर्न
(ख) बालक जन्मेका चौथा दिनमा अजिमालाई सिचुपालु चढाउनू । सिचुपालु भनेको
सुत्केरी हुँदा नून, अदुवाको टुक्रा, ज्वानु र चाकु एकै ठाउँमा मिसाइएको सुत्केरी हेर्न आउने सबै
इष्टमित्रलाई बाँड्ने बालग्रह शान्त गर्ने पदार्थ हो । फेरि सिचुपालु बाँड्नू । क्वाथ र इसीमुगु
(पनि) चढाउनू र खुवाउनू । सेतो भोटो, पहेँलो रुमाल, मिमिरा अंगुठी र एक कुरुवा चामल तथा
बुकुवा तेल लाइदिनू । पुरोहितले सोझो काम गर्नू । यजमानले (पुरोहितलाई) दक्षिणा भेटी
(बापत २४ दाम दिने गर्नू ।
यसमा साबिक पुरोहितलाई नडाकी अर्कै पुरोहितलाई डाक्ने यजमान तथा
(यसरी डाक्दा) आई काम नगर्ने पुरोहितलाई (पनि) ५/५ तु. दण्ड गर्ने गर्नू । जो सकेको हर्षबठाइँ
तथा सिचुपालु समेत गाउने - बजाउने (हरू) लाई दिई पठाउनू । फूपूले त्यहाँ आउने नातेदार तथा
पुत्रपरिवारहरू सबैलाई खुवाउनू । काम सिद्धिएपछि फुपूलाई चोलाहरू दिई पठाउनू । पुरोहितलाई
सिधा-दक्षिणा दिई पठाउनू ।
(ग) (जातक जन्मिएको) दशौं दिनका दिन नाउलाई डाकी नङ केश बनाउनू । नाउले
आफूले पाउनुपर्ने वर्षदिनको ठेक्का बाली अड्केको भए अङ्कको बाली लिएर मात्र काम गर्ने
गर्नु । यसै गरी यजमानले पनि नाउ-नङिनीलाई दिनुपर्ने ठेक-बाली नअड्काई अगाडि नै दिने
गर्नू । डाक्दा आएन भने त्यस नाउलाई १२ तु दण्ड गर्ने गर्नू । यजमानले साबिक नाउलाई छोडी
अर्को नाउलाई डाकेर काममा लगाए भने काममा लगाउने तथा गर्ने दुवैलाई १२ / १२ तु. दण्ड गर्ने
गर्नू ।
देवपाटनमा बसेका लुगा धुने संघत भन्ने जातलाई लुगा धुन दिँदा एक पाथी
चिउरा र १४ दाम दस्तुर दिने गर्नू । डाक्न जाँदा नआउने संघतलाई ३ तु. दण्ड गर्ने गर्नू ।
साबिक संघतलाई छोडी अन्य संघतलाई डाकी काम लगाएमा सो गर्ने तथा गराउनेलाई ३/३ तु.
दण्ड गर्ने गर्नू ।
सूतकभित्रमा ज्योतिषीलई डाकी बडिया दिन हेरी चिना चिटा गर्ने गर्नू । उनलाई १२ दाम
दस्तूर दिने गर्नू । ब्रह्मण तथा रजपूतहरूको १२ दिनमा नामकर्म गर्ने गर्नू । अन्य जातको (भए)
१० दिनमा गर्ने गर्नू । पुरोहितले कलशपूजा गरी नाम ठहराएर पञ्चसुगन्ध पदार्थले जन्मपत्रीमा
नाउँ लेखी बाँचेर बालकलाई सुनाउने गर्नू । यसो गर्दा सुँडिनीले बालकलाई स्नान गराउनू ।
घृतप्राशन गराउनू । मिमिरा अंगुठी, भोटो, बुकुवा र तेल लगाइदिई रुमाल दिने गर्नू । कलशपूजामा
तथा अजिमाको काम गर्दा पिनि सचुपालु चढाउने गर्नू । यी काममा लाग्ने मानिसहरूलाई पनि
सिचुपालु बाँड्ने गर्नू । माइतबाट ल्याएको टीकाको सरजाम सौंपने गर्नू । माइतबाट आउने
मानिसलाई पेटभरि खुवाएर दाम दिई बिदा गर्ने गर्नू । अजिमालाई दिने पदार्थहरू बाटामा लगी
फाल्ने गर्नू । त्यस दिनदेखि बालकलाई महमा घोटी - औषधी खुवाउने गर्नू ।
(घ) तेस्रो महिना लागेपछि बढिया दिनमा कलशपूजा गरी शुभलग्न तथा शुभ मुहूर्तमा
कुलका मान्ने स्त्री वा पुरुषले नरिवल, कपूर, गुलियो फल र उखुका रसहरू खुवाउनू अनि सुढिनीले
बलि फाल्नू । यजमानले ब्राह्मणलाई सिधा तथा दक्षिणा दिई विदा गर्नू । माइतबाट आउनेलाई
खुवाई २/२ दाम दस्तूर दिई विदा गर्ने गर्नू । त्यस दिनदेखि बालकलाई फल तथा सातु (पनि)
चल्यो ।

- (ङ) छैटौं महिना लागेपछि बढिया दिन तथा मुहूर्तमा ब्राह्मणले कलशपूजा गरी
  चौरासी जातका परिकार भएका व्यञ्जनहरू तथा शालिधानको एक कुरुवा चामलको भात समेत
  ९३
