Me
७२५ जातहरू निर्धारण गरिए ।
'दिव्योपदेश'
माथि नाम उल्लेख भएका जात वा जातिहरूमध्ये साना जातका (मानिसका) हातबाट
अधिकार नभएका उत्तम कार्यहरू गराउनाले कुलको नाश र आयुको पनि नाश (हुने) हुन्छ । यसैले
नगराउनू भन्ने नियमको व्यवस्था गरियो । यस्तै ठूला जातका स्त्रीले आफूभन्दा साना जातका
पुरुषसँग संसर्ग नगर्नू, गरेमा जातिविशेषको व्यवस्था अनुसार जातिभ्रष्ट, भारी दण्ड तथा
प्रायश्चित्तको भागी समेत हुन्छ भन्ने पनि नियम बाँधियो ।
जात-जातिका कामहरूको व्यवस्थाको सम्बन्धमा :- सबैले आ-आफ्ना जातमा
परापूर्वकालदेखि गरिआएका कामहरू मात्र गर्ने गर्नू । यस अनुसार ब्राह्मणहरूले आफूले गर्नू
तथा गराउनुपर्ने पूजापाठ तथा जजमानीकोको काम गर्ने गर्नू । आफूले गर्नुपर्ने काम गर्दामा
बिराएमा ब्रह्मण (हरू) लाई १००० तु. दण्ड गर्ने गर्नू ।
यस्तै काम आचारहरूले बिराएमा ५००, गुभाल (हरू) ले बिराएमा ५००, ज्यापूले
बिराएमा २५, सूढिनीले बिराएमा २५, पिछिनीले बिराएमा १२, नाउले बिराएमा १२, भाटले
बिराएमा १२, कहारले बिराएमा १२, कुमालले बिराएमा १२, चित्रकारहरूले बिराएमा १२,
कसाइँले बिराएमा १२ र पोडेले बिराएमा उनीहरूलाई १२ तुरुष्क दण्ड गर्ने गर्नू । यस्तै यजमानले
बिराएमा उसलाई पनि १००० तु. नै दण्ड गर्ने गर्नू । राजाले पनि परापूर्वदेखि सबै जातको
कुलाचार अनुसारका कामहरूमा प्रवृत्त गराउने गर्नू ।
जात-जातिका वृत्तिहरूको सम्बन्धमा :- ब्राह्मणले यजमानी, क्षत्रियले
राजकाजको स्थिति, वैश्यले व्यापार र शूद्रले (मथि उल्लेख भएका) सबै जात(हरू) को सेवा गर्ने
गर्नू । यी कामहरू अरु जातले गर्नुहुँदैन ।
यस्तै चित्रकारहरूले चित्रकारी गर्नू, साल्मीहरूले तेल पेल्नू, छिपाले कपडा रङ्गाउनू, भाटले
नम्बूर गाउनू, गठ तथा माली जातले फूल बेच्नू, खुसल जातले डोली बोक्नू, योगीको भेषधारी
(व्यक्तिहरू) ले मागी खानू, लोहकर्मी जातले ढुंगाको काम गर्ने गर्नु, नकर्मी जातले फलामको काम
गर्ने गर्नू, सिकर्मी जातले काठको काम गर्ने गर्नू, ज्योतिषीले ज्योतिषको काम गर्नू, कुमाल जातले
माटाका भाँडाहरू बनाउने गर्नू, टटि जातका व्यक्तिले कात्रो बुन्ने गर्नू, कसाइँले राँगो मार्ने तथा
मासु बेच्ने गर्नू, नाऊले कपाल खौरने तथा नङ काट्ने गर्नू, भँडेलले पाककर्म गर्ने गर्नू, कसट
जातले काँसाको काम गर्ने गर्नू, तमोट जातले तामाको काम गर्ने गर्नु, बाँडा जातले सुनचाँदीको
काम गर्ने गर्नू, बौद्धाचार्य तथा गुभाल जातले चित्रकार साल्मी, छिपा, भाट, गठ, लोहकर्मी, कुमाल,
नाउ र बाँडा यी ९ थरी जातकहाँ (गई) जजमानी गर्ने गर्नू ।

- पञ्च प्रजाहरूको निमित्त सिपाहीले ढाल - तरबार, सामान्य प्रजाहरूले डोको-डालो र
  सबैले आआफ्ना (तोकिएका) कर्ममा (प्रवृत्त) रहने गर्नू । ब्राह्मणलाई सिपाही (हरू) ले पाउलागी !'
  गर्ने गर्नू । (यस्तै) ब्राह्मणले - 'स्वस्ति कल्याण !' तथा 'दीर्घायु !' जस्ता आशीर्वादहरू दिने गर्नू ।
  सिपाही तथा (सर्वसाधारण) नेवारहरूले परस्परमा ‘रामराम !' गर्ने गर्ने गर्नू ।
  चार वर्ण तथा छत्तिसै जातको निमित्त बाँधिएका स्थिति-बन्देजहरू :-
- (क) जातक जन्मदा सुढेनीलाई दिने दस्तूर चिउरा कुरुवा १०, चामल कुरुवा १०
  र जन्मेदेखि न्वारनसम्म बालकलाई दिएका वस्तुहरू सुढेनीले पाउँछे । डाक्दा नआउने सुडेनीलाई
  १२ तुरुष्क दण्ड गर्ने गर्नू । साबिक सुढिनीलाई नडाकी अन्य सुढेनीलाई डाक्ने र (यसरी डाक्दा)
  आउने सुढिनीलाई पनि २४ / २४ तु दण्ड गर्ने गर्नू । जन्म भएको दिन अजिमालाई र नातेदार
  इष्टमित्रहरूलाई पनि सिन्दूर-सुपारी दिने गर्नू । देवताहरूलाई सिन्दूरको पोका र दक्षिणा चढाउनू ।
  गुरुपुरोहितलाई पनि दिनू । सिचुपालु पनि चढाउनू । दिन विचार गरी बढिया दिनमा पिछिनीलाई
