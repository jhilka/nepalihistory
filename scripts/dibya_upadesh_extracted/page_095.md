# Page 95

टिप्पणी तथा व्याख्या की
गराउने भन्ने निर्णय राजा जयप्रकाश मल्ल तथा यिनका सहयोगीहरूले पनि गरेका थिए ।
सम्भवतः यस गुप्त अभियानमा भक्तपुर राज्यका राजा रणजित मल्लका छोराहरूको पनि सहभागिता
रहेको थियो । एउटै स्वार्थले गर्दा यतिञ्जेलसम्ममा उपर्युक्त सबै व्यक्तिहरूका बीचमा मैत्रीसम्बन्ध
स्थापित भैसकेको थियो । यिनीहरूले ललितपुर राज्यका भूतपूर्व 'प्रमान' वा मन्त्रीहरूलाई पनि
आफ्नो राजनीतिक गूटमा सहभागी गराइसकेका थिए ।
यिनीहरू सबैको आपसी सल्लाह तथा सहमतिअनुसार राजा पृथ्वीनारायण शाहको निर्मम हत्या
नै गराइदिने गुप्त योजना भित्रभित्रै तेयार भैरहेको थियो । राजा जयप्रकाश मल्लले पहिले
झिकाएका नगरकोटे सैनिकहरू यिनताक काम नपाएर लगभग यत्तिकै बेकार बसिरहेका थिए ।
यिनीहरूलाई नै माध्यम बनाएर आफ्नो निर्धारित योजनालाई सफल तुल्याउने सत्ताच्युत राजा
जयप्रकाश मल्लले भित्रभित्रै तैयार गरिरहेका थिए । यस किसिमको षड्यन्त्र भैरहेको छ भन्न
छनक सम्भवतः राजा पृथ्वीनारायण शाहलाई पनि मिलिरहेको थियो । यिनताक 'सरदार' कालिदास
खड्का गोरखा राज्यको तर्फबाट भक्तपुर क्षेत्रका सैनिक प्रशासकका रूपमा कार्यरत रहेकाले
सम्भवतः यसै षड्यन्त्रको छनक पाएर नै यस सम्बन्धमा विशेष कुराहरू बुझ्न भनी राजा
पृथ्वीनारायण शाह यस दिन स्वयं नै भक्तपुरतर्फ गएका थिए । यो वि.सं. १८२५ को शिवरात्रिको
दिन थियो (फागुन २७ गते । ।
।
यस सम्बन्धमा अन्य-अन्य व्यक्तिहरूमाथि शङ्का भैरहेको । आफ्ना जो-जति भएका हात-
हतियारहरूलाई बुझाएर ज्याला मजदूरीहरूको पेशामा संलग्न भैसकेका भूतपूर्व नगरकोटे
सैनिकहरूमाथि कसैको पनि ध्यान जान सकिरहेको थिएन ।
यता राजा पृथ्वीनारायण शाह भक्तपुर-राज्यमा गएको थाहा पाएर यिनी त्यहाँबाट फर्केर
काठमाडौं शहरतर्फ आउँदा बीच बाटामा नै यिनको निर्मम हत्या गराइदिने योजना षड्यन्त्र-
कारीहरूले झटपट त्यसै दिन तैयार गरेका थिए । आफ्ना भारदारहरूसँग आवश्यक परामर्शहरू
गरी राजा पृथ्वीनारायण शाह म्यानामा सबार भएर बेलुकीपख भक्तपुरबाट काठमाडौंतर्फ फर्कदै
थिए । बाटामा फाँटका सुन्दर हरियालीका दृश्यहरूलाई हेर्दै यिनी 'ह्वाङ्-ह्वाङ् पाटी' को आसपासमा
आइपुगेका मात्र के थिए, केही हतियारधारी नगरकोटे सैनिकहरूका साथ घोडामा सवार भएका
यिनीहरूका 'सरदार' भवानीसिंह एकाएक त्यहीँ नै देखा परे । यिनले घोडाबट नओर्लिकन नै राजा
पृथ्वीनारायण शाहलाई सलाम गरिदिए । यसबाट राजा पृथ्वीनारायण शाहलाई शङ्का
भयो र यिनले आफ्ना अङ्गरक्षक काजी श्रीहर्ष पन्तलाई यी नगरकाटे सरदारलाई त्यहीँ नै
परिहाल्नको निमित्त कडा आदेश जारि गरिदिए ।
FIE
नगरकोटे 'सरदार' भवानीसिंह पनि कम चतुर व्यक्ति थिएनन् । राजा पृथ्वीनारायण शाहले
दिएको कठोर आदेशलाई सुन्नेबित्तिकै उनले अप्रत्याशितरूपमा राजा पृथ्वीनारायण शाहमाथि
नै तरवारले घातक प्रहार गरिहाले । तर संयोगले गर्दा यिनले प्रहार गरेको तरवार राजा
पृथ्वीनारायण शाहलाई नललागी उनी चढेको म्यानाको डाँठमा गएर ठोक्किएकोले उनको गरेको
प्रहार भने यत्तिकै व्यर्थ भयो । यस अकल्पित घटनाबाट त्रस्त भएका राजा पृथ्वीनारायण शाहका
अङ्गरक्षक काजी श्रीहर्ष पन्तले फूर्तिका साथ सरदार भवानीसिंहलाई त्यहीँ नै विद्युत्गतिले
७९
