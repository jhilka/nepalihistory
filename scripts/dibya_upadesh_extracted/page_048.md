#### उपदेशको मूल पाठ

```
<abbr title="चन्द्रागिरी; उपत्यकाको दक्षिणपश्चिमी भागमा रहेको प्रसिद्ध पर्वतशिखर">चन्डागिरि</abbr> मा आइपुग्यापछि नेपाल कुन् हो भनि <abbr title="सोधें">सुध्याँञा</abbr> र त्यो भादगाउ हो. त्यो पाटन हो. त्यो काठमाडौ हो. भनि देषा(या) र. मेरो मनमा इ तिन सहरको राजा हुन पाया ता हुँदो हो भन्ने यस्तो मनमा परिरहेथ्यो।

उसै वेलामा उ दुवै जैसिले भने हजुरको <abbr title="मनोकाङ्क्षा">मनकन्छया</abbr> <abbr title="अभिलाषा">अविलष्</abbr> पुग्ला महाराजा भन्या र मलाई <abbr title="आश्चर्य">आसर्जे</abbr> लाग्यो र मेरा <abbr title="मनका कुरा  ">पेटका कुरा</abbr> कसो गरि <abbr title="जान्यौ; थाहा पायौ ">जानेउ</abbr> र <abbr title="त्यसो">तेस्व</abbr> <abbr title="भन्यौ">भनेउ</abbr> र भनेर भनि मैले भन्दा. जसै नेपालमा नजर दिनुभयोथ्यो उसैवेला <abbr title="मूछ; जुँधा">मोच</abbr> मा बाहुलि <abbr title="दिँदा">डिदा</abbr> मनमा नेपालको राजा हुन पाया ता हुदो हो भन्या...
```

#### नेपाली भाषाको प्रचलित रूप अनुसार

---

(त्यहाँबाट) चन्दागिरि(को डाँडा)मा आइपुगेपछि - 'नेपाल (भनेको) कुन हो त ?” भनी (उनीहरूलाई) सोध्दा उनीहरूले (मलाई) - "त्यो भादगाउँ हो, त्यो पाटन हो र त्यो काठमाडौं हो" भनी देखाए र (त्यति वेला) मेरो मनमा - "यी तीनवटै शहरहरूको राजा हुन पाए त हुँदो हो" भन्ने मनमा परिरहेको थियो । त्यति नै वेला ती दुवै ज्योतिषीले - "हजूरको मनोकाङ्क्षा (तथा) अभिलाषा (पनि अवश्य पनि) पुग्नेछ महाराज !" भनी भने र मलाई (उनीहरूको यस भनाइबाट) आश्चर्य लाग्यो र - "मेरो मनमा रहेको कुरालाई (तिमीहरूले) कसरी जान्यौ र यसो भन्यौ ?” भनी मैले (उनीहरूसँग) सोद्धा (उनीहरूले भनेका थिए) -

"जब हजूरबाट तीन शहर नेपालमाथि नजर दिइबक्सेको थियो त्यसै वेला (हजूरबाट आफ्नो) जुँगामा बाहुली दिँदा हजूरको मनमा नेपालको राजा हुन पाए त हुदो हो भन्ने...

---

| क्र.सं. | रूप        | मान/सुधार                                              |
| :-----: | :--------- | :----------------------------------------------------- |
|   १.    | चन्डागिरि  | उपत्यकाको दक्षिणपश्चिमी भागमा रहेको प्रसिद्ध पर्वतशिखर |
|   २.    | सुध्याँञा  | सोधें                                                  |
|   ३.    | मनकन्छया   | मनोकाङ्क्षा                                            |
|   ४.    | अविलष्     | अभिलाषा                                                |
|   ५.    | आसर्जे     | आश्चर्य                                                |
|   ६.    | पेटका कुरा | मनका कुरा                                              |
|   ७.    | जानेउ      | जान्यौ; थाहा पायौ                                      |
|   ८.    | तेस्व      | त्यसो                                                  |
|   ९.    | भनेउ       | भन्यौ                                                  |
|   १०.   | मोच        | मूछ; जुँधा                                             |
|   ११.   | डिदा       | दिँदा                                                  |
