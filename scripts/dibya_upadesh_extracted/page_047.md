```
... डोला पनि लैयाउं<sup>१</sup>. नेपाल पनि देषि आउ<sup>२</sup> भनि मकवानपुर गजुर<sup>३</sup>
पुग्यपछि दिकवन्दनसेन<sup>४</sup> लाइ यवटा कुराको करेउलि<sup>५</sup> लिएर भने. यकदन्ता
हाति<sup>६</sup> र नवलाषि हिराको हार<sup>७</sup> दिन्छौ भने डोला पनि लैजाला. दिन्न भन्या
काढि तरवारसित<sup>८</sup> पनि लैजांला भनि हाक<sup>९</sup> पारि नेपाले राजा<sup>१०</sup>ले चिन्नन् र पकनन् भनि स्याषु<sup>११</sup> वडि<sup>१२</sup> रापति<sup>१३</sup> का तिरैतिर भानु जैसि<sup>१४</sup> कुलानन्द जैसि<sup>१५</sup> अरु थरघर<sup>१६</sup> पनि साथैमा थिया.
```

---

(यसैले) डोला पनि लिएर आउँ (र) नेपाल(लाई) पनि हेरेर आउँ भनी हामीहरू
मकवानपुर (राज्य) मा गयौं र (त्यहाँ पुगेपछि युवराज) दिग्बन्धन सेनलाई एउटा कुरामा
करेउली लगाएर (मैले) भनें :- “एकदन्ता हात्ती र नौलाखी हीराको हार (पनि) दिन्छौ
भने डोला (लाई) पनि लिएर जाउँला, दिन्न (भनी भन्दछौ) भने तरबार चलाएर भए पनि
लिएर जाउँला” भनी उनलाई हाँक दिएर नेपाली राजाले चिन्लान् र पकलान् भनी स्याखु
ओडी रापती (नदी) को तीरैतीर भानु ज्योतिषी, कुलानन्द ज्योतिषी (तथा) अरु थर - घर (हरू)
पनि साथैमा (रहेका) थिए ।

---

| क्रम | विवरण                                                                 |
| :--: | :-------------------------------------------------------------------- |
|  १   | 'ल्याउँ' = लिएर आउँ                                                   |
|  २   | 'देखेर आउँ' = हेरेर आउँ                                               |
|  ३   | 'गयौँ'                                                                |
|  ४   | 'दिग्बन्धन सेन' = राजा हेमकर्ण सेनका छोरा तथा मकवानपुर राज्यका युवराज |
|  ५   | 'करेउली' = 'करकाप' वा 'अड्डी'                                         |
|  ६   | 'एकदन्ता हात्ती'                                                      |
|  ७   | 'नौ - लाखी हीराको हार'                                                |
|  ८   | 'काढी तरवारसित' = तरवार चलाएर अर्थात् बलैसँग                          |
|  ९   | 'हॉक' = सङ्घर्षको निमित्त आह्वान                                      |
|  १०  | 'नेपाले राजा' = वर्तमान काठमाडौं उपत्यकाभित्र रहेका मल्ल राजाहरू      |
|  ११  | 'स्याखू' = ऊनले बनेको राढीजस्तो एक प्रकारको घूम                       |
|  १२  | 'ओडी' = ओडेर                                                          |
|  १३  | 'रापती' = हेटौंडाबाट पश्चिमतर्फ बग्ने त्यहाँको प्रसिद्ध नदी           |
|  १४  | 'भानु ज्योतिषी'                                                       |
|  १५  | 'कुलानन्द ज्योतिषी'; यिनको पूरा नाम 'कुलानन्द ढकाल' रहेको पाइन्छ      |
|  १६  | 'थर घर' को निमित्त हेर्नुहोस् तल परिशिष्ट (८) मा पनि                  |
