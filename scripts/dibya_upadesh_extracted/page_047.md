<div class="text-base italic text-right">दिव्योउपदेशको मूल पाठ</div>

#### उपदेशको मूल पाठ

```
... डोला पनि <abbr title="लिएर आउँ">लैयाउं</abbr>. नेपाल पनि <abbr title="देखेर आउँ; हेरेर आउँ">देषि आउ</abbr> भनि मकवानपुर <abbr title="गयौँ">गँञु</abbr> पुग्यपछि <abbr title="राजा हेमकर्ण सेनका छोरा तथा मकवानपुर राज्यका युवराज">दिकवन्दनसेन</abbr> लाइ यवटा कुराको <abbr title="'करकाप' वा 'अड्डी'">करेउलि</abbr> लिएर भने. <abbr title="एकदन्ता हात्ती">यकदन्ता हाति</abbr> र <abbr title="नौ - लाखी हीराको हार">नवलाषि हिराको हार</abbr> दिन्छौ भने डोला पनि लैजाला. दिन्न भन्या काढि <abbr title="तरवार चलाएर अर्थात् बलैसँ">तरवारसित</abbr> पनि लैजांला भनि <abbr title="सङ्घर्षको निमित्त आह्वान">हाक</abbr> पारि <abbr title="वर्तमान काठमाडौं उपत्यकाभित्र रहेका मल्ल राजाहरू">नेपाले राजा</abbr>ले चिन्नन् र पकनन् भनि <abbr title="ऊनले बनेको राढीजस्तो एक प्रकारको घूम">स्याषु</abbr> <abbr title="ओडेर">वडि</abbr> <abbr title="हेटौंडाबाट पश्चिमतर्फ बग्ने त्यहाँको प्रसिद्ध नदी">रापति</abbr> का तिरैतिर <abbr title="भानु ज्योतिषी">भानु जैसि</abbr> <abbr title="कुलानन्द ज्योतिषी; यिनको पूरा नाम 'कुलानन्द ढकाल' रहेको पाइन्छ">कुलानन्द जैसि</abbr> अरु <abbr title="थर घर को निमित्त हेर्नुहोस् तल परिशिष्ट (८) मा पनि">थरघर</abbr> पनि साथैमा थिया.
```

#### नेपाली भाषाको प्रचलित रूप अनुसार

---

(यसैले) डोला पनि लिएर आउँ (र) नेपाल(लाई) पनि हेरेर आउँ भनी हामीहरू मकवानपुर (राज्य) मा गयौं र (त्यहाँ पुगेपछि युवराज) दिग्बन्धन सेनलाई एउटा कुरामा करेउली लगाएर (मैले) भनें :- "एकदन्ता हात्ती र नौलाखी हीराको हार (पनि) दिन्छौ भने डोला (लाई) पनि लिएर जाउँला, दिन्न (भनी भन्दछौ) भने तरबार चलाएर भए पनि लिएर जाउँला” भनी उनलाई हाँक दिएर नेपाली राजाले चिन्लान् र पकलान् भनी स्याखु ओडी रापती (नदी) को तीरैतीर भानु ज्योतिषी, कुलानन्द ज्योतिषी (तथा) अरु थर - घर (हरू) पनि साथैमा (रहेका) थिए ।

---

| क्रम | रूप               | मान/सुधार                                                      |
| :--: | :---------------- | :------------------------------------------------------------- |
|  १   | लैयाउं            | लिएर आउँ                                                       |
|  २   | देषि आउ           | देखेर आउँ; हेरेर आउँ                                           |
|  ३   | गँञु              | गयौँ                                                           |
|  ४   | दिकवन्दन सेन      | राजा हेमकर्ण सेनका छोरा तथा मकवानपुर राज्यका युवराज            |
|  ५   | करेउलि            | 'करकाप' वा 'अड्डी'                                             |
|  ६   | यकदन्ता हाति      | एकदन्ता हात्ती                                                 |
|  ७   | नवलाषि हिराको हार | नौ - लाखी हीराको हार                                           |
|  ८   | तरवारसित          | तरवार चलाएर अर्थात् बलैसँग                                     |
|  ९   | हाक               | सङ्घर्षको निमित्त आह्वान                                       |
|  १०  | नेपाले राजा       | वर्तमान काठमाडौं उपत्यकाभित्र रहेका मल्ल राजाहरू               |
|  ११  | स्याषु            | ऊनले बनेको राढीजस्तो एक प्रकारको घूम                           |
|  १२  | वडि               | ओडेर                                                           |
|  १३  | रापति             | हेटौंडाबाट पश्चिमतर्फ बग्ने त्यहाँको प्रसिद्ध नदी              |
|  १४  | भानु जैसि         | भानु ज्योतिषी                                                  |
|  १५  | कुलानन्द जैसि     | कुलानन्द ज्योतिषी; यिनको पूरा नाम 'कुलानन्द ढकाल' रहेको पाइन्छ |
|  १६  | थरघर              | थर घर को निमित्त हेर्नुहोस् तल परिशिष्ट (८) मा पनि             |
