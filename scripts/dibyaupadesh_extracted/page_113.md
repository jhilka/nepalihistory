<div class="text-base italic text-right">जयस्थिति मल्लले बाँधेका स्थिति-बन्देजहरू</div>

आ-आफूले वचन पढी सूतक-पिण्डहरू गर्नू । जोडी मिलाई जोर पोशाक लगाउने गर्नू । सुनकोगहना नलगाउनू । सूर्यनारायण अस्त भएपछि विनाकामले शहरभित्र नपस्नू । पीठदेवताका समीपमाबसी देवताका गहनाको संभार गरेर नैवेद्य मागी खाने गर्नू । माछा मारी तथा भँगेरा समातीबेचेर खाने गर्नू । आफूभन्दा ठूला जातलाई नछुनू । गाई नखानू, संगुर खानू । मुर्दाका लुगाहरूबटुलेर लिनू । श्मशानको दस्तूर १ दाम लिने गर्नू । पोडिनीले सती जाने स्वास्नीमानिसहरूसँग प्रेमपूर्वक मागी जोर पोशाक लिने गर्नू । सती जाने स्वस्नीमानिसले लोग्नेसँग नमरी चिताबाटभरेर जान्न भनी भने त्यस स्त्रीले पोडिनीसँग मिली त्यही जात भई बस्ने गर्नू ।

**डूम जातको व्यवस्था :-** कुसले जातसँग सँगै मिली ढोलक बजाउने गर्नू । स्वास्नीनचाएर कमाइ गरी खानू । मृतसूतककर्म र त्रैपक्षिककर्महरू आफैँले गर्ने गर्नू ।

**कुसले जातको व्यवस्था :-** सबै प्रजाका मङ्गलकार्यहरूमा बाजा बजाउने गर्नू । सामान्य कार्य गर्दा दस्तूर १२ दाम लिने गर्नू । विवाहकार्यमा भए रु ॥ दस्तूर लिने गर्नू । पास्नी, चूडाकर्म तथा व्रतबन्धमा जनही दस्तूर ६/६ दामका दरले लिने गर्नू । मङ्गलकार्य गर्नेले यिनीहरूलाई पेटभरी खुवाउने गर्नू । यस जातले डाक्दा नआई काम अड्काए १२ तुरष्क दण्ड गर्ने गर्नू । टोल-टोलमा दुनियाँहरूको चोक बडारी खाने गर्नू । कापालिक भेष भई डमरु बजाएर मागी खाने गर्नू । सूतक दिन ६ र मृतक दिन ७ बार्ने गर्नू । मृतक गाड्नू । पुरोहित आफ्नै जातको हुनू । मरेमा त्रैपाक्षिक कार्य गर्ने गर्नू । खेतबारी कमाउनू ।

**कसाई जातको व्यवस्था :-** आफ्ना जातका हातबाट नङ केश बनाउनू । दुनियाँको शवलाई श्मशानघाटमा लैजाँदा सतीको बाजा बजाएकोमा एक-एक टका र अरुमा तीन-तीन दाम दस्तुर लिने गर्नू । दुनियाँका काममा राँगो काट्दा एक दाम वा एक पैसा दस्तुर लिई काट्ने गर्नू । भित्र टीकावाल राँगो नकाटी बाहिर राँगा नकाट्नू । भलामानिसलाई त्यो मासु नबेच्नू । चौरमा प्रजाहरूको राँगो काट्नु परे राजदस्तूर बापत एक पैसा लिएर मात्र काट्ने गर्नू । मासुको व्यापार गर्नेले दोब्बर राजदस्तूर दिने गर्नू । दुनियाँले बँदेल काट्नुपर्यो भने सरकारमा टाउको चढाई आफ्नो दस्तूर आठ पैसा लिई मासु छुटयाइदिने गर्नू । आफूभन्दा ठूला जातलाई दही दूध नबेच्नू । घिउ पनि नदिनू । सूतक दिन ६ र जूठो दिन ७ बार्ने गर्नू । त्रैपक्षिक कर्महरू माथि लेखिए अनुसारकै सदर । खेती गर्नू । पुरोहित गुभास (= गुभाजु) गर्ने गर्नू ।

**नरी जातको व्यवस्था :-** भित्तामा चित्रकार लेख्ने गर्नू । फर्मायसी चित्र पनि लेख्ने गर्नू । कसाईबाट नङ केश कटाउनू । सूतक दिन ६ र मृतक दिन १० बार्ने गर्नू । त्रैपाक्षिक कर्म पनि गर्ने गर्नू ।

**माली जातको व्यवस्था :-** फूल बेची तथा साटी खाने गर्नू । सूतक, जूठो, त्रैपक्षिक र पुरोहितहरू नारी जातको बमोजिम गर्ने गर्नू । छिपा जातको व्यवस्था नीर आदि रङगहरूले धागो कपडाहरू रंगाउने गर्नू । कसाईबाट कपाल (तथा) नङ कटाउने गर्नू । सूतक, जूठो, त्रैपक्षिक र पुरोहितहरू पनि नरी जातको अनुसार (नै) गर्ने गर्नू ।

**पुलूपुलू जातको व्यवस्था :-** दुनियाँका मृतकहरूलाई श्मशानघाटमा लैजाँदा अघि-अघि लगेर मुजुरा आरती बजाई आफ्नो दस्तूर ४ दाम र एक कुरुवा चामल लिने गर्नू । कसाईबाट कपाल, नङ बनाउनू । सूतक, जूठो, त्रैपक्षिक र पुरोहितहरू माथि लेखिए बमोजिम गर्ने गर्नू ।

**नकर्मी जातको व्यवस्था :–** (नकर्मीले) फलामको काम गर्ने गर्नू । सूतक ६ दिन बार्नू । जूठो, त्रैपक्षिक तथा पुरोहितहरू माथि लेखिएबमोजिम गर्ने गर्नू ।

**पिछिनी जातको व्यवस्था :-** (पछिनी जातले) दुनियाँका बालबच्चाहरू जन्मदा बढिया ९७
