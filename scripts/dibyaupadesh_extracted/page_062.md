<div class="text-base italic text-right">दिव्योउपदेशको मूल पाठ</div>

#### उपदेशको मूल पाठ

```
.... <abbr title="चुरे पहडको भञ्ज्याङ्">चुरेघाटि</abbr>मा षुपै काटिन्या छ. पाच सात पुस्तालाई <abbr title="सैनिक साजसामानहरू">षजाना</abbr> पनि मिल्नेछ. श्री गंगाजिको साध पनि लाग्नेछ. लडाईमा <abbr title="सकिएन">पुकेन</abbr> भन्या <abbr title="बाहिरी व्यवहारले मात्र मित्तता देखाउने काम">लोलोपोतो</abbr> अनेक <abbr title="छलकपट">कलछल</abbr> गरिकन पनि ...

यो नेपालको <abbr title="राज्य वा हेरक दृष्टिकोणले उपयुक्त ठाउँ">तषत</abbr> किल्ला हो. यो किल्ला पायो भन्या <abbr title="हेर्नुहोस् - परिशिष्टमा (४७) पनि">चारै बादसाह</abbr> लाई वर्‍हाला लाउनैछ. (यो) इस्वरले रचना गर्‍याको किल्ला रहेछ. <abbr title="सोधन गर्नुपर्ने अर्थात् मर्मत सम्भार गर्नुपर्ने">स्वधनुपर्ने</abbr> रहेनछ <abbr title="काठमाडौँ शहरबाट उत्तरतर्फ रहेको अग्लो डाँडो">सिवपुरि</abbr> १, <abbr title="काठमाडौँ शहरबाट दक्षिणपूर्वतर्फ रहेको डाँडो">फुल्चोक</abbr> २, <abbr title="काठमाडौँ शहरबाट दक्षिणपश्चिमतर्फ रहेको डाँडो">चण्डागिरि</abbr> ३, <abbr title="काठमाडौँ शहरबाट पूर्वतर्फ रहेको डाँडो">महादेउपोषरि</abbr> ४, <abbr title="चन्दागिरिको डाँडाबाट दक्षिणपश्चिममा रहेको डाँडो">पालु</abbr> ५, <abbr title="फूलचोकीको डाँडाबाट पूर्वतर्फ रहेको डाँडो">दाप्चा</abbr> ६, <abbr title="शिवपुरीबाट पश्चिमोत्तरतर्फ रहेको डाँडो">काहुल्या</abbr> ७, ईनमा पनि किला पकी बनाउनु.
```

#### नेपाली भाषाको प्रचलित रूप अनुसार

---

(त्यति वेला त्यहाँ) गएर लडाइँ नगर्नू, झिकेर (= पहाडी प्रदेशमा ल्याएर मात्र) लडाइँ गर्नू । (यसो गरेमा) चुरे (पहाडका) घाँटी(हरू)मा (त्यो शक्ति) खुबै काटिने छ । (यसो गर्न सकेमा हाम्रो) पाँच-सात पुस्तासम्मलाई (पुग्ने खर-) खजाना (पनि) मिल्नेछ । श्री गङ्गा (नदीसम्म हाम्रो देश)को साँध पनि लाग्नेछ । लडाइँमा (लड्न) सकेन भने लोलोपोतो तथा (अन्य) अनेकौं छलकपट(हरू) गरेर भए पनि (त्यस शक्तिले यहाँ आउने प्रयास गर्नेछ) ।

(यो) नेपालको तखत (भनेको एउटा प्राकृतिक) किल्ला हो । यस किल्ला(लाई त्यसले) पायो भने संसारका चारैवटा बादशाहलाई ओहालो लगाइदिने छ । (यथार्थमा यो राज्य) ईश्वरले (आफैँले नै) रचना गरेको किल्ला रहेछ । शोध्नुपर्ने रहेनछ । शिवपुरी(मा) – १, फूलचोकी(मा) – १, चन्द्रागिरि(मा) - १, महादेवपोखरी(मा) – १, पालुङ्(मा) – १, दाप्चा(मा) - १, (र) काहुले(मा) १ (समेत गरी) यी (सातै ठाउँ) मा किल्ला पनि पक्की बनाउनू ।

---

| क्र.सं. | रूप         | मान/सुधार                                                    |
| :-----: | :---------- | :----------------------------------------------------------- |
|    १    | चुरेघाटि    | चुरे घाँटी; चुरे पहडको भञ्ज्याङ्                             |
|    २    | षजाना       | खजाना; सैनिक साजसामानहरू                                     |
|    ३    | पुकेन       | पुगेन; सकिएन                                                 |
|    ४    | लोलोपोतो    | लोलोपातो; बाहिरी व्यवहारले मात्र मित्तता देखाउने काम         |
|    ५    | कलछल        | कल छल; छलकपट                                                 |
|    ६    | तषत         | तखत; राज्य वा हेरक दृष्टिकोणले उपयुक्त ठाउँ                  |
|    ७    | चारै बादसाह | चारै बादशाह; हेर्नुहोस् - परिशिष्टमा (४७) पनि                |
|    ८    | स्वधनुपर्ने | सोध्नुपर्ने; सोधन गर्नुपर्ने अर्थात् मर्मत सम्भार गर्नुपर्ने |
|    ९    | सिवपुरि     | शिवपुरी; काठमाडौँ शहरबाट उत्तरतर्फ रहेको अग्लो डाँडो         |
|   १०    | फुल्चोक     | फूलचोकी; काठमाडौँ शहरबाट दक्षिणपूर्वतर्फ रहेको डाँडो         |
|   ११    | चण्डागिरि   | चन्दागिरि; काठमाडौँ शहरबाट दक्षिणपश्चिमतर्फ रहेको डाँडो      |
|   १२    | महादेउपोषरि | महादेव पोखरी; काठमाडौँ शहरबाट पूर्वतर्फ रहेको डाँडो          |
|   १३    | पालु        | पालुङ्; चन्दागिरिको डाँडाबाट दक्षिणपश्चिममा रहेको डाँडो      |
|   १४    | दाप्चा      | फूलचोकीको डाँडाबाट पूर्वतर्फ रहेको डाँडो                     |
|   १५    | काहुल्या    | काहुले; शिवपुरीबाट पश्चिमोत्तरतर्फ रहेको डाँडो               |
