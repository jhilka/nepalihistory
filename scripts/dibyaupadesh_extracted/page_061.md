<div class="text-base italic text-right">दिव्योउपदेशको मूल पाठ</div>

#### उपदेशको मूल पाठ

```
उप्रान्त ॥ यो राजे <abbr title="'दुई ढुङ्गाको तरुल' को निमित्त हेर्नुहोस् - परिशिष्टमा (४३) पनि">दुई ढुङ्गाको तरुल</abbr> जस्तो रहेछ. चीन वादशाहसित ठुलो <abbr title="घा; मित्रता । हेर्नुहोस् - माथि पृष्ठ.... को टिप्पणी">घाहा</abbr> राष्नु. दषिनको <abbr title="अङ्ग्रेज बादशाह; हेर्नुहोस् - तल परिशिष्टमा (४४) पनि">समुन्द्रका बादशाह</abbr> सित घाहा ता राषनु. तर त्यो महाचतुर छ. <abbr title="हिन्दुहरूको भूमि अर्थात् भारत">हिन्दुस्थाना</abbr> दबाई राषेछ. <abbr title="सरजमिन; समतल जमिन । हेर्नुहोस् - परिशिष्टमा (४५) पनि">सरजिमी</abbr>मा परिरहेछ हिन्दुस्थाना जाग्यो भन्या कठिन पर्ला भनि किल्ला षोजन आउन्या छ. <abbr title="आफूलाई नभइनहुने जग्गा वा बाटो आदि">सन्धीसर्पन्</abbr> हेरि <abbr title="गढीहरू बनाइराख्नू">गढि तुल्याई राष्नु</abbr> र रस्ता रस्तामा <abbr title="भाजा; भाँजो (= हिँड्नुपर्ने बाटोलाई छेकेर राखिएको रोकावट) को बहुवचन रूप">भाजा</abbr> हालि राष्नु र यक दिन त्यो <abbr title="शक्ति">बल</abbr> आउन्या छ. <abbr title="गएर अर्थात् तराईतिर ओर्लिएर">जाई</abbr> <abbr title="लडाइँ">कटक्</abbr> नगर्नु, <abbr title="झिकाएर अर्थात् पहाडतिर बोलाएर">झिकी</abbr> कटक् गर्नु. र ...
```

#### नेपाली भाषाको प्रचलित रूप अनुसार

---

उप्रान्त यो (नेपाल) राज्य (भनेको) दुई ढुङ्गा(को बीच)को तरुलजस्तो रहेछ । (आफ्नो देशदेखि उत्तरतर्फका) चीनका बादशासित (सँधै) ठूलो घा (= मित्रता) राख्नू । दक्षिण (तर्फ) का समुद्रका बादशाहसित (भने) घा त राख्नू, तर त्यो अत्यन्त चतुरो छ । (त्यसले अहिले) हिन्दुस्थानलाई (बलपूर्वक) दबाइराखेको छ । समतल जमीनमा (पनि) परिरहेको छ । (यसैले हिन्दुस्थानीहरू) जागे भने (आफूलाई त्यहाँ रहन) कठिन पर्ला भनी (आफ्नो निमित्त सुरक्षित) किल्ल(को) खोजी गर्न (त्यो यतातर्फ कुनै न कुनै दिन) आउनेछ । (यसैले आफ्ना) सन्धिसर्पनहरू हेरी गढी (तथा गौंडाहरूलाई तम्तैयार) तुल्याइराख्नू र बाटाबाटाहरूमा भाँजाहरू (पनि) हालिराख्नू । एक न एक दिन त्यो बल (यहाँ अवश्य पनि) आउनेछ ।

---

| क्र.सं. | रूप                | मान/सुधार                                                               |
| :-----: | :----------------- | :---------------------------------------------------------------------- |
|    १    | दुई ढुङ्गाको तरुल  | 'दुई ढुङ्गाको तरुल' को निमित्त हेर्नुहोस् - परिशिष्टमा (४३) पनि         |
|    २    | घाहा               | घा; मित्रता । हेर्नुहोस् - माथि पृष्ठ.... को टिप्पणी                    |
|    ३    | समुन्द्रका बादशाह  | अङ्ग्रेज बादशाह; हेर्नुहोस् - तल परिशिष्टमा (४४) पनि                    |
|    ४    | हिन्दुस्थाना       | हिन्दुहरूको भूमि अर्थात् भारत                                           |
|    ५    | सरजिमी             | सरजमिन; समतल जमिन । हेर्नुहोस् - परिशिष्टमा (४५) पनि                    |
|    ६    | सन्धीसर्पन्        | आफूलाई नभइनहुने जग्गा वा बाटो आदि                                       |
|    ७    | गढि तुल्याई राष्नु | गढीहरू बनाइराख्नू                                                       |
|    ८    | भाजा               | भाजा; भाँजो (= हिँड्नुपर्ने बाटोलाई छेकेर राखिएको रोकावट) को बहुवचन रूप |
|    ९    | बल                 | शक्ति                                                                   |
|   १०    | जाई                | गएर अर्थात् तराईतिर ओर्लिएर                                             |
|   ११    | कटक्               | लडाइँ                                                                   |
|   १२    | झिकी               | झिकाएर अर्थात् पहाडतिर बोलाएर                                           |
