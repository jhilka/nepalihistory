<div class="text-base italic text-right">श्री ५ पृथ्वीनारायण शाहको संक्षिप्त परिचय</div>

विलक्षण किसिमको थकाइको पनि अनुभव गर्न थालिरहेका थिए । सम्भवतः यतिवेला यिनलाई आफ्नो अन्तिमसमय नजिकै आइपुगेको आभास पनि मिलिरहेको थियो । यसैले यिनले यसै समयमा एउटा अनौपचारिक भारदारी सभाको आयोजना गर्ने निर्णय गरे । यसै सभामा आफू के-कस्ता उद्देश्यहरू लिई नेपाल अधिराज्यको एकीकरणको अभियानमा दृढतापूर्वक संलग्न भएको हो र आफूले एकीकरण गर्न आरम्भ गरेको यस अधिराज्यको स्थायित्व तथा सुव्यवस्थाको निमित्त भविष्यमा के-कस्ता नीति तथा कार्यक्रमहरू अपनाउनु उपयुक्त हुनेछ भनी आफूले जानेका, जीवनमा आफूले भोगेका र आफ्ना अन्तःस्करणमा लागेका सम्पूर्ण कुराहरू आफ्ना भाइ, छोरा तथा भारदारहरूलाई जम्मा गरी सबैलाई एकैपटक जानकारी गराउने भन्ने निर्णय गरे । आफ्ना हितैषी भाइ तथा भारदारहरूलाई यी सबै कुराहरू राम्रोसँग बुझाउन सकिएमा उनीहरूले यी कुराहरू उनका आफ्ना भाइ, छोराहरूका साथै आफ्ना युवराजलाई पनि सम्झाई बुझाई गरिदिनेछन् र यसबाट आफूले आफ्नो जीवन नै उत्सर्ग गरेर एकीकृत गरेको आफ्नो अधिराज्यलाई आफ्नै राजवंशको निमित्त सुरक्षित गराएर राखिरहन सकिनेछ भन्ने यतिवेला यिनको सोचाइ रहेको पाइन्छ ।

जीवनभर आफ्ना दायाँ तथा बायाँ अङ्गहरूका रूपमा कार्यरत रहँदै आएका यिनका विश्वस्त 'पाँडे' तथा 'बस्नेत' परिवारका प्रमुख भादारहरू यतिवेला यिनका साथमा थिएनन् । काजी वंशराज पाँडे यिनताक 'पर्वत' राज्यमा राजबन्दी भएर बसिरहेका थिए ।'बख्शी' अभिमानसिंह बस्नेत पनि यतिवेला पूर्वी नेपालका तराईक्षेत्रहरूतर्फ नै रोकिएररहेका थिए । आफ्नो शारीरिक अवस्था निकै नै कमजोर हुँदै आएको अनुभव भएपछि अबयस कामको निमित्त अन्य भाइभारदारहरूको प्रतीक्षा गर्दै रहने पक्षमा यिनी भएनन् ।यतिवेला आफ्ना साथमा रहेका भाइ 'कान्छा चौतारा' दलजित शाह, कान्छा छोराराजकुमार 'साहेव' बहादुर शाह, 'ददा' सुरथसिंह राना तथा अन्य जो जति भएका भाइ-भारदारहरूलाई जम्मा गरी यिनले नुवाकोटमा रहेको राजभवनमा नै एउटाअनौपचारिक भारदारीसभाको आयोजना गरे । यो सभा त्यहाँ सम्भवतः एक दिन दिनभर ५/७ घण्टासम्म लगातार चल्दै रहेको थियो ।

यस समयमा आफूले जीवनभर गरेका सम्पूर्ण उद्योग तथा परिश्रमहरूका मर्मएवं उद्देश्यहरूलाई एक-एक गरी स्पष्ट पार्दै यिनले यस सभामा उपस्थित भएका आफ्नाभाइभादारहरूका समक्षमा "यो मैले सानो दुःख गरी आर्जन गरेको मुलुक होइन, योदेश यहाँका निवासी सबै जात जातिको साझा सुन्दर फूलबारी हो । यस मुलुकलाई यसराष्ट्रका निवासी साना-ठूला सबैले यो हामीहरूको आफ्नै सुन्दर फूलबारी हो भन्नेसम्झिई रक्षा गर्नू, सोखसयल तथा भोगविलासहरूतर्फ भाइभारदार तथा रैतीदुनियाँकसैले पनि मन नदिनू र सबैले आपसमा मिलिजुली स्नेहपूर्वक बस्नू” भन्ने जस्ता आफ्नाएकसे एक घतलाग्दा सन्देशहरू व्यक्त गरका थिए ।

यतिवेला आफ्नो राजभवनभित्र झाङ्गिइरहेको अगोरखाली भारदारहरूको गूटबन्दीदेखि यिनी अत्यन्त नै सशङ्कित तथा त्रस्त पनि रहेका थिए । यसैले यसै प्रवचनको क्रममा पूर्विया 'खश' सरूपसिंह कार्की तथा पश्चिमा तनहुँली 'ब्राह्मण' व्रजनाथ पौडेलहरूले वसन्तपुर राजभवनभित्र खडा गराइरहेको अवाञ्छित गूटबन्दीप्रति लक्षित गर्दै यिनले भनेका थिए- _"पूर्व तथा पश्चिमका खश तथा बाहुनलाई दरबारभित्र प्रवेश गर्न नदिनू, किनभने बाहिरिया मानिसहरूले दरबारमा बेथिति गराउँछन्” ।_
