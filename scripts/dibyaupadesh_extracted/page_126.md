<div class="text-base italic text-right">राजा राम शाहले बाँधेका स्थिति-बन्देजहरू</div>

- (सर्वसाधारणले) बोलाउँदा 'देवान', 'काजी', 'मुषिया', 'जीऊ' (अथवा) 'जी' भनी पुकारेर'जो आज्ञा' भनी बोल्ने गर्नू ।

- **(४) -** (आफू) महाराजका हजूरमा छँदामा (कोही) चौतरिया तथा साहेबज्यू (त्यहाँ) आएमा महाराजलाई बक्साई आशीर्वाद गर्नेले आशीर्वाद र सलाम गर्नेले सलाम गर्ने गर्नू ।
- **(५) -** महाराजका हजूरमा (छँदामा आफ्ना) बाबु तथा काकाहरू आएमा पनि ढोगभेट गर्ने नगर्नू ।
- **(६) -** गुरुज्यूलाई महाराजको दर्शन गर्ने बषत परेको छ भने (मात्र) सबैले दर्शन गर्ने गर्नू ।
- **(७) -** महाराजको नजीकको साइनाका मानिस चौतरिया छन् भने महाराज गादीमा राज भएको बषत (उनलाई) एक सलाम गर्नू, अन्यत्र (भएमा) दुई सलाम गर्ने गर्नू ।
- **(८) -** (राजाका) टाढाका भाइहरूले महाराजलाई कुर्नेस् बजाउने गर्नू ।
- **(९) -** (राजाका) नजीकका काका, दाजु, (तथा) बाबा पर्नेका रानीहरूलाई महारानीले ढोग भेट गर्ने गर्नू ।
- **(१०) -** महाराजबाट केही हुकुम भई जानुपर्दा पीठ नपारी पछि-पछि हट्दै नदेखिने भएपछि (मात्र) पीठ फर्काई जाने गर्नू, महाराजको नजर परुञ्ज्याल पीठ नफिराउनू ।
- **(११) -** महाराज (राज भए) को कचहरीमा मोछको ताउ नलगाउनू र उपरषुट्टि लगाई नबस्नू ।
- **(१२) -** (राजाले) भाइ चौतरियालाई दाहिनेतर्फ बिछ्याउनामा राष्नू, गुरुलाई अगाडि चारपाटेमा राष्नू, आफ्ना भाइ काजी भएमा तिनलाई बायाँतिर राष्नू । गर्दा
- **(१३) -** ब्राह्मण खस वा मगर काजी भएमा हुकुमले 'बस्नू' नभनेसम्म षडा रहनू ।
- **(१४) -** महाराज बैठकमा राज भैबक्सेको भए कोही छैनन् भने (मात्र) द्वारे साधी विन्ति हुकुम भए जानू, उसै नजानू । द्वारे मान खाने जातले मात्र खानू, अरु जातले नखानू । इत्यादि ।
