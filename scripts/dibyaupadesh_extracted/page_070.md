<div class="text-base italic text-right">दिव्योउपदेशको मूल पाठ</div>

#### उपदेशको मूल पाठ

```
लडाञीमा पनि <abbr title="हान्ने; प्रहार गर्ने">हान्न्या</abbr> र <abbr title="सख दिने; साथ दिने">सष दिन्या</abbr> ई दुवै बरोवर हुन्. जागिर दिदा <abbr title="वितलप्; कुनै किसिमको तिरो बुझाउनु नपर्ने एक किसिमको विर्ता जग्गा">वितलप्</abbr> दिदा दुवैलाई बरोबर दिनु. मर्‍यो भन्या उस्का छोरा षुडा हान्न्या नहुन्ज्याल् <abbr title="मरवट; देशको भलाइको निमित्त जीवन उत्सर्ग गर्ने व्यक्तिका सन्तानहरूलाई सरकारको तर्फबाट जीविकाको निमित्त दिइने एक किसिमको विर्ता जग्गा">मरवट्</abbr> दिनु. षुडा हान्न्या भयापछि जागिरमा <abbr title="माथिल्लो तहमा पुऱ्याइदिनु । यहाँ भने 'भर्ना गरिदिनू' भन्ने अर्थमा प्रयोग भएको छ">उकालिदिनु</abbr> र राजाले विवेक राषीदिया <abbr title="देश-देशका; विभिन्न देशका">देसदेस</abbr>का सिपाहि पनि आसा राषी आउन्छन् र यस्वभया <abbr title="तरवार चलाउनमा सिपालु">तरवारिया</abbr> सिपाहि <abbr title="हात लाग्नु; प्राप्त हुनु">हात लाग्छन्</abbr>.

राजाका <abbr title="मूलतत्त्व">सार</abbr> भन्याको सिपाहि र <abbr title="रैती; प्रजा अर्थात् सर्वसाधारण जनता">रैति</abbr>हरू हुन्. राजा <abbr title="बाठो वा हेशियार">चतुर</abbr> भया सिपाहि र रैति हात हात गरि राष्नु र <abbr title="हुल-कुल; हुल- हुज्जत वा विद्रोह">हुल्कुल्</abbr> हुन पाँउदैन. सिपाहि भन्याको <abbr title="तिखारी राख्नू; प्रयोग गर्नको निमित्त तैयार अर्थात् सन्नद्ध पारेर राख्नू">तिषारि राषनु</abbr>. तिषारिराष्याका सिपाहि कसैका <abbr title="मुलाहिजा; खर-खुसामद">मलाजामा</abbr> पस्तैनन् र आफ्नु <abbr title="कार्य; काम">काज</abbr> <abbr title="सफल">फत्य</abbr> हुन्छ .
```

#### नेपाली भाषाको प्रचलित रूप अनुसार

---

लडाइँ(का कामहरू)मा पनि (हतियारहरूले) प्रहार गर्ने तथा साथ दिने यी दुवै (थरी) बराबर (नै) हुन् । जागीर दिँदा (तथा) वितलप दिँदा (पनि यी) दुवै (थरी)लाई बराबरी (गरी) दिनू । (कदाचित् उ लडाइँमा) मर्‍यो भने उसको छोरो (समर्थ भएर) खुँडा हान्न (समर्थ) नभएसम्म (उसको परिवारलाई) 'मरवट' दिनू । खुँडा हान्न (सक्ने) भएपछि (भने उसलाई) जागीरमा उकालिदिनू । (यसरी) राजाले (आफ्ना सैनिकहरूमाथि) विवेक राखिदिएमा देश-विदेशका सिपाही(हरू) पनि (नोकरीको) आशा राखी (यहाँ) आउनेछन् र यसो भएमा तरवारिया सिपाही(हरूलाई आफ्नो) हातमा पार्न सकिनेछ ।

राजाका सार भनेका सिपाही तथा रैतीहरू (नै) हुन् । राजाहरू चतुर भएमा सिपाही तथा रैतीहरूलाई (पनि) हात लिइराख्नू । (यसो भएमा देशमा) हूलकुल हुन पाउँदैन । (आफ्ना भएका) सिपाहीहरूलाई (सँधै नै) तिखारिराख्नू । तिखारिराखेका सिपाहीहरू कसैको मुलाहिजामा पस्दैनन् र आफ्नो काम (पनि) फत्य हुन्छ ।

---

| क्र.सं. | रूप          | मान/सुधार                                                                                                                           |
| :-----: | :----------- | :---------------------------------------------------------------------------------------------------------------------------------- |
|    १    | हान्न्या     | हान्ने; प्रहार गर्ने                                                                                                                |
|    २    | सष दिन्या    | सख दिने; साथ दिने                                                                                                                   |
|    ३    | वितलप्       | वितलप्; कुनै किसिमको तिरो बुझाउनु नपर्ने एक किसिमको विर्ता जग्गा                                                                    |
|    ४    | मरवट्        | मरवट; देशको भलाइको निमित्त जीवन उत्सर्ग गर्ने व्यक्तिका सन्तानहरूलाई सरकारको तर्फबाट जीविकाको निमित्त दिइने एक किसिमको विर्ता जग्गा |
|    ५    | उकालिदिनु    | माथिल्लो तहमा पुऱ्याइदिनु । यहाँ भने 'भर्ना गरिदिनू' भन्ने अर्थमा प्रयोग भएको छ                                                     |
|    ६    | देसदेस       | देश-देशका; विभिन्न देशका                                                                                                            |
|    ७    | तरवारिया     | तरवार चलाउनमा सिपालु                                                                                                                |
|    ८    | हात लाग्छन्  | हात लाग्नु; प्राप्त हुनु                                                                                                            |
|    ९    | सार          | मूलतत्त्व                                                                                                                           |
|   १०    | रैति         | रैती; प्रजा अर्थात् सर्वसाधारण जनता                                                                                                 |
|   ११    | चतुर         | बाठो वा हेशियार                                                                                                                     |
|   १२    | हुल्कुल्     | हुल-कुल; हुल- हुज्जत वा विद्रोह                                                                                                     |
|   १३    | तिषारि राषनु | तिखारी राख्नू; प्रयोग गर्नको निमित्त तैयार अर्थात् सन्नद्ध पारेर राख्नू                                                             |
|   १४    | मलाजामा      | मुलाहिजा; खर-खुसामद                                                                                                                 |
|   १५    | काज          | कार्य; काम                                                                                                                          |
|   १६    | फत्य         | सफल                                                                                                                                 |
