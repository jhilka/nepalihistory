<div class="text-base italic text-right">दिव्योउपदेशको मूल पाठ</div>

#### उपदेशको मूल पाठ

```
... हाल्नु. सातपगरिले स्वर्‍ह <abbr title="हुद्दा; सैनिक 'कम्पनी' को एउटा एकाइको प्रमुख">हुदा</abbr> हाल्दा आफुसित मर्ने मार्न्य जाची १६ हुदा हाल्नु. १६ हुदाले पनि आफुसित मर्ने मार्न्य जाची सिपाही हालि आफ्ना आफ्ना <abbr title="सैनिक सङ्गठनभित्रको एउटा एकाई">पट्टि</abbr> भर्ना गर्नु. पट्टी पट्टिमा सिपाहि पनि षस् मगर गुरुं ठकुरि इनै <abbr title="खश, मगर, गुरुङ तथा ठकुरी">चार जात</abbr> मात्रै <abbr title="खिचाला; छ्यासमिस">षिचोला</abbr> गरि हाल्नु र तर्वार पर्दा <abbr title="कठोर अर्थात् बलियो">सार्‍हो</abbr> हुन्छ.

<abbr title="लोहा; 'लौह' अर्थात् फलाम । यहाँ फलामले बनेका हातहतियारहरूको अर्थमा 'लोहा' शब्दको प्रयोग भएको छ">लुहा</abbr> <abbr title="च्याप्ने; अँठ्याउने अर्थात् समात्ने">च्यापन्या</abbr> पनि इनै चार जात मात्रै हुन् र तरवार पर्दा सार्‍हो हुन्छ र <abbr title="वैरी; शत्रु">बैरि</abbr> त क्या <abbr title="देवराज अर्थात् देवताहरूका राजा">इन्द्र</abbr>को आसन् पनि <abbr title="डगाइन्छ; हल्लाइन्छ">डगाईछ</abbr>. हजारौ <abbr title="धनु; धनुष अर्थात् वाणहरू प्रहार गर्ने काठ वा बाँसले एक प्रकारको साधन">धना</abbr>. हजारौ <abbr title="पत्थरकला; चकमक तथा पत्थरबाट तत्कालै आगो निकाली बारुदमा झोसेर पड्काइने पुरानो खालको एक किसिमको बन्दूक">पथर्कला</abbr>. हजारौ <abbr title="खुंडा; आर्ध-चन्द्रमाजस्तो आकार भएको टुप्पामा अगाडितर्फ केही झुकेको एक किसिमको खड्ग">षुडा</abbr>. हजारौ <abbr title="गोला हान्ने ठूलो नाल भएको एक प्रकारको बन्दूक">तोप</abbr> भया इन्द्रको आसन पनि डगाईछ
```

#### नेपाली भाषाको प्रचलित रूप अनुसार

---

हाल्नू । 'सातपगरी' हरूले (पनि आफू अन्तर्गत रहने) १६ 'हुद्दा' (हरू) भर्ना गर्दा आफूसित मर्न (तथा विपक्षीहरूलाई) मार्न (को निमित्त पनि तैयार हुने वा नहुने राम्रोसँग जाँची (योग्य देखिएमा मात्र) १६ हुद्दा (हरूमा) भर्ना गर्नू । (यसै गरी) १६ हुद्दाहरूले पनि आफूसित मर्न वा विपक्षीहरूलाई मार्न (को निमित्त तैयार हुने वा नहुने राम्रोसँग) जाँची सिपही (हरूमा) भर्ना गरेर आ-आफ्ना 'पट्टि' (हरू) भर्ना गर्नू । पट्टि पट्टिमा सिपाही (हरू भर्ना गर्दा पनि खस, मगर, गुरुङ् (तथा) ठकुरी यिनै चार (थरी) जातलाई मात्र छ्यासमिस गरी भर्ना गर्ने गर्नू । (यसो गरेमा) विपक्षीहरूसँग तरवार (को काम आइ) पर्दा आफ्नो बल दहिलो हुने हुन्छ । हातहतियारहरू भिर्ने पनि यथार्थमा माथि उल्लेख भएका) यिनै चार जात (हरू) मात्र हुन् । (यिनीहरूलाई सशक्त तुल्याएमा मात्र) तरवार (को काम आइ) पर्दा आफ्नो बल दहिलो हुने हुन्छ र (यसो गरेमा) वैरी (हरूको त के कुरा ? स्वयं देवराज) इन्द्रको आसन (लाई) पनि (सजिलैसँग) डगाउन सकिन्छ । हजारौं धनु, हजारौं बन्दूक, हजारौं खुंडा (र) हजारौं तोप (हरू जम्मा गर्न सकिएमा इन्द्रको आसन (लाई) पनि डगाउन सकिन्छ

---

| क्र.सं. | रूप       | मान/सुधार                                                                                            |
| :-----: | :-------- | :--------------------------------------------------------------------------------------------------- |
|    १    | हुदा      | हुद्दा; सैनिक 'कम्पनी' को एउटा एकाइको प्रमुख                                                         |
|    २    | पट्टि     | सैनिक सङ्गठनभित्रको एउटा एकाई                                                                        |
|    ३    | षिचोला    | खिचाला; छ्यासमिस                                                                                     |
|    ४    | चार जात   | खश, मगर, गुरुङ तथा ठकुरी                                                                             |
|    ५    | सार्‍हो   | कठोर अर्थात् बलियो                                                                                   |
|    ६    | लुहा      | लोहा; 'लौह' अर्थात् फलाम । यहाँ फलामले बनेका हातहतियारहरूको अर्थमा 'लोहा' शब्दको प्रयोग भएको छ       |
|    ७    | च्यापन्या | च्याप्ने; अँठ्याउने अर्थात् समात्ने                                                                  |
|    ८    | बैरि      | वैरी; शत्रु                                                                                          |
|    ९    | इन्द्र    | देवराज अर्थात् देवताहरूका राजा                                                                       |
|   १०    | डगाईछ     | डगाइन्छ; हल्लाइन्छ                                                                                   |
|   ११    | धना       | धनु; धनुष अर्थात् वाणहरू प्रहार गर्ने काठ वा बाँसले एक प्रकारको साधन                                 |
|   १२    | पथर्कला   | पत्थरकला; चकमक तथा पत्थरबाट तत्कालै आगो निकाली बारुदमा झोसेर पड्काइने पुरानो खालको एक किसिमको बन्दूक |
|   १३    | षडा       | खुंडा; आर्ध-चन्द्रमाजस्तो आकार भएको टुप्पामा अगाडितर्फ केही झुकेको एक किसिमको खड्ग                   |
|   १४    | तोप       | गोला हान्ने ठूलो नाल भएको एक प्रकारको बन्दूक                                                         |
