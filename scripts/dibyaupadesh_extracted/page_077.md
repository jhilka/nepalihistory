<div class="text-base italic text-right">दिव्योउपदेशको मूल पाठ</div>

#### उपदेशको मूल पाठ

```
राग तान्मा बडो ठुलो <abbr title="मोह; आसक्ति">मोहो</abbr> हुन्छ र <abbr title="दौलत; सम्पत्ति अर्थात् चल-अचल धन">दवलथ</abbr> पनि नषोल्नु. देसको <abbr title="रहस्य अर्थात् भित्री कुरा">भेद</abbr> पनि तिनेले लैजान्छन् र <abbr title="हरीप; शत्रु वा विरोधी">हरिप</abbr>ले <abbr title="धोखा अर्थात् विश्वासघात">दगा</abbr> गर्छ. रागको अभ्यास पनि कसैले नगर्नु. <abbr title="तीन जात; छोकडा, पत्रिया तथा गायक गरी तीन थरीलाई">तिन जात</abbr>लाई पहाड <abbr title="आवतजावत">आमफदरफ</abbr> पनि कसैले <abbr title="नखोल्नू; खुला नगर्नू">नषोल्नु</abbr> अथवा फागुलाई यक् दुई गरी <abbr title="झिकी; झिकाई अर्थात् बोलाई">झिकि</abbr> चाढै विदा गराईदिनु र देसको भेद पनि पाउदैनन्.

आफ्ना स्वष सयेललाई ता <abbr title="शास्त्रबमोजिमका; नाट्यशास्त्र बमोजिमका">सास्त्रबमोजिम्</abbr>को <abbr title="तीन शहर नेपाल; नेपालभित्र रहेका तीन शहर अर्थात् काठमाडौं, भक्तपुर तथा ललितपुर गरी तीन शहरहरू">तिनै शहर नेपाल</abbr>को <abbr title="काठमाडौं उपत्यकाभित्रका स्थानीय निवासीहरू">नेवार</abbr>हरूको नाच झिकाई हेर्‍या पनि हुन्छ. ईनमा ता दियाको पनि आफ्नै देसमा रहंछ. यस्व भया आफ्नु देस <abbr title="अगम; अगम्य अर्थात् भेद पाउन नसकिने">गमन</abbr> रहन्छ ॥ ॥ ॥ ॥ ॥ ॥
```

#### नेपाली भाषाको प्रचलित रूप अनुसार

---

राग (तथा) तानहरूमा (मानिसको) ठूलो मोह (रहको) हुन्छ र (राग तथा तानका यस्ता जमघटहरूमा) दौलत(का थैलीहरू) पनि (प्रशस्त मात्रामा) खोलिने हुन्छ । (यसले गर्दा आफ्ना देशका) भेद(हरू) पनि तिनीहरूले (सजिलैसँग) लैजाने गर्दछन् र (आफ्नो देशमाथि) हरिपहरूले दगा गर्ने गर्दछ(न्) ।

(यसैले) राग (तथा तान)को अभ्यास (देशमा) कसैले (पनि) नगर्नू । (छोकडा, पत्रिया तथा गायक यी) तीन (थरी) जातलाई (त) पहाड (तर्फ) आवतजावत (गर्ने बाटो) पनि कसैले नखोल्नू । अथवा (केहीगरी खोलिहाले पनि) फागु(को पर्वसम्म)लाई एक-दुई (जना) गरी झिकाएर (तिनीहरूलाई) चाँडै नै (यहाँबाट) बिदा गराइदिनू । (यसो गरेमा उनीहरूले) हाम्रो देशको भेद पनि पाउने छैनन् ।

हाम्रो आफ्नो सोखसयललाई त (आफ्नै) शास्त्र(हरू) अनुसारका तीन शहर नेपालका नेवारका नाच(हरूलाई) झिकाई हेरे पनि हुन्छ । यिनीहरूलाई त दिएको पनि आफ्नै देशमा (सुरक्षित) रहने हुन्छ । यसो भए(मा) आफ्नो देश (पनि) अगम्य रहने हुन्छ ।

---

| क्र.सं. | रूप            | मान/सुधार                                                                                    |
| :-----: | :------------- | :------------------------------------------------------------------------------------------- |
|    १    | मोहो           | मोह; आसक्ति                                                                                  |
|    २    | दवलथ           | दौलत; सम्पत्ति अर्थात् चल-अचल धन                                                             |
|    ३    | भेद            | रहस्य अर्थात् भित्री कुरा                                                                    |
|    ४    | हरिप           | हरीप; शत्रु वा विरोधी                                                                        |
|    ५    | दगा            | धोखा अर्थात् विश्वासघात                                                                      |
|    ६    | तिन जात        | तीन जात; छोकडा, पत्रिया तथा गायक गरी तीन थरीलाई                                              |
|    ७    | आमफदरफ         | आवतजावत                                                                                      |
|    ८    | नषोल्नु        | नखोल्नू; खुला नगर्नू                                                                         |
|    ९    | झिकि           | झिकी; झिकाई अर्थात् बोलाई                                                                    |
|   १०    | सास्त्रबमोजिम् | शास्त्रबमोजिमका; नाट्यशास्त्र बमोजिमका                                                       |
|   ११    | शहर नेपाल      | तीन शहर नेपाल; नेपालभित्र रहेका तीन शहर अर्थात् काठमाडौं, भक्तपुर तथा ललितपुर गरी तीन शहरहरू |
|   १२    | नेवार          | काठमाडौं उपत्यकाभित्रका स्थानीय निवासीहरू                                                    |
|   १३    | गमन            | अगम; अगम्य अर्थात् भेद पाउन नसकिने                                                           |
