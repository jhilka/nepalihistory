<div class="text-base italic text-right">जयस्थिति मल्लले बाँधेका स्थिति-बन्देजहरू</div>

पुरोहित ब्राह्मण गर्नू । विवाहकार्यमा श्रेष्ठ जात तथा दुनियाँको घर पवित्र गर्ने गर्नू ।

**शिवाचार्य जातको व्यवस्था :-** (शिवाचार्य जातले) शिवलिङ्गको पूजा गर्ने गर्नू । आफ्नोअधिकार भएका जातसम्ममा यजमानी कार्य गरी यज्ञादि कर्म गर्ने गर्नू । गृहशुद्धिकर्म पनि गर्नेगर्नू । ब्राह्मणबाट मन्त्र सुन्नू । जनै धारण गर्ने गर्नू । आफ्ना जातका कर्महरू आफ्ना जातकाशिष्टहरूका हातबाट गर्ने गर्नू । सूतकोदि माथिकै सदर गर्ने गर्नू । पुरोहित ब्राह्मण गर्नू । श्रेष्ठउसँग विवाह आदि व्यवहार चलाउने गर्नू ।

**कर्माचार्य जातको व्यवस्था :-** (कर्माचार्य जातले) श्री तलेज्यूको टहलमी चौकी बस्ने गर्नू । ब्राह्मणबाट मन्त्र सुन्नू । जनै धारण गर्ने गर्नू । कर्मकाण्डको विधि आफैँलेगर्ने गर्नू । आफ्ना अधिकार भएका जातसम्ममा यजमानी गर्ने गर्नू । पुरोहित ब्राह्मणलाई गर्नेगर्नू । सूतक आदि माथिकै सदर गर्ने गर्नू ।

**गुर्वाचार्य जातको व्यवस्था :-** (गुर्वाचार्य जातले) श्रेष्ठलाई दीक्षामन्त्र सुनाउने गर्नू । ब्राह्मणबाट मन्त्र सुन्नू । आफ्नो अधिकार भएका जातमा यजमानी गर्ने गर्नू । शुभकार्यमा होम गर्नू । पुरोहित ब्राह्मण गर्नू । सूतक तथा जूठो माथिकै सदर गर्ने गर्नू ।

**देवाचार्य जातको व्यवस्था :-** (देवाचार्य जातले) आफ्नो जातका शिष्टजनबाट मन्त्र सुन्ने गर्नू । आफ्ना शुभकार्यमा होम गर्ने गर्नू । यजमानी गर्नू । पुरोहित तथा सूतक आदि माथिकै सदर गर्ने गर्नू । पात्रवंश तथा ठकुलवट जातको व्यवस्था (पात्रवंश तथा ठकुलवट जातले) ब्राह्मणबाट मन्त्र सुन्ने गर्नू । ढाल-तरवार भिर्नू । राजसेवामा निरन्तर रहने गर्नू । पुरोहितहरू माथिकै सदर गर्ने गर्नू ।

**राजलवट जातको व्यवस्था :-** (राजलवट जातले) ब्राह्मणहरूबाट मन्त्र सुन्ने गर्नू । ढाल - तरवार भिर्नू । राजसेवामा रहनू । पुरोहितहरू माथिकै सदर गर्ने गर्नू ।

**विक कायस्थ जातको व्यवस्था :-** (कायस्थ जातले) सरकारको दस्तखत तथा मोहरहरू लेख्ने गर्नू । राजा तथा दुनियाँ सबैमा दानपत्र तथा सुक्रीविक्रीपत्र आदि व्यावहारिक लिखतहरू लेख्नू । त्यसरी लेखेकोमा दस्तूर लिने गर्नू । ब्राह्मणसँग मन्त्र सुन्नू । पुरोहित तथा सूतकहरू माथिकै सदर गर्ने गर्नू ।

**भारो श्रेष्ठ जातको व्यवस्था :-** (भारो श्रेष्ठ जातमध्ये) शिवमार्गीले ब्राह्मणसँग बुद्धमार्गीले गुभालसँग मन्त्र सुन्ने गर्नू । व्यापार गर्नू । पुरोहितका हकमा (पनि) शिवमार्गीले ब्राह्मण र बुद्धमार्गीले गुभाललाई गर्नू ।। सूतकादिहरू माथिकै सदर गर्ने गर्नू ।

**अमात्य तथा महाजू जातको व्यवस्था :-** (अमात्य वा महाजू जातले) ब्राह्मणसँग मन्त्र सुन्ने गर्नू । उत्तम श्रेष्ठसँग विवाह गर्ने गर्नू । राजकार्य गर्ने गर्नू । पुरोहित तथा सूतकहरू भारो श्रेष्ठकै अनुसार गर्ने गर्न ।

**जोसी जातको व्यवस्था :-** (जोशी जातले) ब्राह्मणसँग मन्त्र सुन्ने गर्नू । जनै, शिखा तथा गायत्री (पनि) धारण गर्ने गर्नू । सङ्कल्पवाक्य पढी नित्यकर्म गर्ने गर्नू । उत्तम श्रेष्ठसँग विवाह गर्ने गर्नू । ज्योतिषशास्त्र पढ्नू । पात्रो बनाउनू । ग्रहण, ग्रहयोग, स्नान, दान, प्राशस्त्ययोग, ग्रहहरूको मेलक, शुभाशुभ योग आदिको ठीक-ठीक निर्णय गरी प्रजाहरूलाई बताउनू । जन्मपत्री तथा चिन्हाहरू लेख्न । यसदेखि उपल्ला श्रेणीका कर्महरू नगर्नू । आफ्ना अधिकारसम्मको यजमानी कार्य गर्ने गर्नू । पुरोहित तथा सूतकहरू साबिकै सदर गर्ने गर्नू ।

**देवब्राह्मण जातको व्यवस्था :-** (देवब्राह्मण जातले) स्वजनबाट मन्त्र सुन्ने गर्नू । राजालाई मन्त्र दिनू । श्रेष्ठसम्मका जातहरूमा जजमनी गर्ने गर्नू । वेदमन्त्र, स्मृति तथा पुराण
