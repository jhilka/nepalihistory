<div class="text-base italic text-right">दिव्योउपदेशको मूल पाठ</div>

#### उपदेशको मूल पाठ

```
उप्रान्त ॥ रणजित बस्न्यात्, <abbr title="मानसिंह रोकाया; 'रोकाया' थर भएका 'मानसिंह'">मानसिं रोकाहा</abbr>, विरभद्र पाठक् इनलाई <abbr title="गोरखाको पश्चिमोत्तरमा रहेको भूभागको भर्खरै मात्र नयाँ आबाद गरिएको जमिन">गौटान्को</abbr> <abbr title="भर्खरै मात्र नयाँ आबाद गरिएको जमिन । हेर्नुहोस् - परिशिष्टमा (३२) पनि">बिराइ</abbr> <abbr title="लिग्लिग्को आड; हेर्नुहोस् - परिशिष्टमा (२०)">लिग्लिग्को आड</abbr>मा राषि म पनि <abbr title="सल्ल्यानकोट; 'सल्ल्यान' भन्ने ठाउँमा रहेको कोट वा किल्ला">सल्लान्कोट</abbr>कि देवी <abbr title="साक्षात्; प्रत्यक्ष">सछ्यात्</abbr> छन् भनि भन्दछन्. म पनि <abbr title="साइत; शुभ मुहूर्त">सायेत</abbr> गरि जान्छु भनि विदा गराया र सायेत गरि म पनि <abbr title="गएँ; पुगें">गँञु</abbr> र <abbr title="वारी; पाखा बाली मात्र लाग्ने जग्गा">बारि</abbr>मा <abbr title="थर्पु; अस्थायी छाप्रो । वाटाघाटाहरूमा राति बास बस्नको निमित्त काठ, बाँस वा घाँस-परालहरूद्वारा बनाइने अस्थायी छाप्रो">थर्पु</abbr> पर्यो र सल्ल्यानिको <abbr title="थर-घर; हेर्नुहोस् - परिशिष्टमा (८) पनि">थरघर</abbr> <abbr title="बराह-उमराव; हेर्नुहोस् - परिशिष्टमा (३३) मा पनि">बराहा उमराउ</abbr> हरूसित <abbr title="सोधें; प्रश्न गरें">सुधाँञा</abbr>

<abbr title="माई; माताजी, माता भगवती">माई</abbr> को <abbr title="दर्शन; देवता, देवमूर्ति वा मान्यजनहरूका साथ हुने साक्षात्कार">दर्सन्</abbr> गर्न हुन्छ की भन्दा भित्र दर्पण <abbr title="पुजारी वा पुजाहारी; देवदेवताहरूको नित्य पूजा गर्ने व्यक्ति">पुजाहारि</abbr> <abbr title="टहलुवा; टहल अर्थात् सेवासुश्रुषा गर्ने व्यक्ति">टहलुवा</abbr> लाई मात्रै भित्र दर्सन गर्नु हुन्छ, जो हुकुम् भन्या र ढोकामा ता हुन्छकि भन्दा ढोकामा ता हुन्छ भन्या र <abbr title="साझ बिहान; बिहान-बेलुका">साज बिहयान</abbr> ढोकासम्म <abbr title="गई; गएर">जाई</abbr>
```

#### नेपाली भाषाको प्रचलित रूप अनुसार

---

यसपछि रणजित बस्नेत, मानसिंह रोकाया तथा वीरभद्र पाठक यी (तीन जना वीरहरू)लाई गौटान्को बिर्हौटो तथा लिग्लिग्को आडमा राखी म पनि सल्ल्यान-कोटकी देवी साक्षात् (नै) छन् भनी (सबैले) भन्दछन्, (यसैले) साइत गरी एकपल्ट म पनि त्यहाँपुगेर आउनुपयो भनी (उनीहरूलाई त्यहाँबाट) बिदा गराएँ र साइत गरी म पनि (सल्ल्यानकोटमा) गएँ । (त्यहाँ) बारीमा थर्पु पर्यो र सल्ल्यानीका थर-घर (तथा) वराह-उमरावहरूसँग (मैले) सोधें -

"माईको दर्शन गर्न हुन्छ कि ?" (भनी मैले उनीहरूसँग) सोध्दा – "पुजारी (तथा) टहलुवा(हरू)ले मात्र भित्र(सम्म गई) दर्शन गर्न हुन्छ, (अरुले हुँदैन), जो हुकुम !" (भनीउनीहरूले भने) । "ढोकासम्म (गएर दर्शन गर्न) त हुन्छ कि ? भनी मैले सोध्दा - ढोकासम्म (गएर दर्शन गर्न) त हुन्छ" भनी उनीहरूले भने र (यसै अनुसार) साँझबिहान ढोकासम्म गई ...

---

| क्र.सं. | रूप           | मान/सुधार                                                                                                           |
| :-----: | :------------ | :------------------------------------------------------------------------------------------------------------------ |
|    १    | मानसिं रोकाहा | मानसिंह रोकाया; 'रोकाया' थर भएका 'मानसिंह'                                                                          |
|    २    | गौटान्को      | गोरखाको पश्चिमोत्तरमा रहेको भूभागको                                                                                 |
|    ३    | बिराइ         | भर्खरै मात्र नयाँ आबाद गरिएको जमिन । हेर्नुहोस् - परिशिष्टमा (३२) पनि                                               |
|    ४    | लिग्लिग्को आड | लिग्लिग्को आड; हेर्नुहोस् - परिशिष्टमा (२०)                                                                         |
|    ५    | सल्लान्कोट    | सल्ल्यानकोट; 'सल्ल्यान' भन्ने ठाउँमा रहेको कोट वा किल्ला                                                            |
|    ६    | सछ्यात्       | साक्षात्; प्रत्यक्ष                                                                                                 |
|    ७    | सायेत         | साइत; शुभ मुहूर्त                                                                                                   |
|    ८    | गँञु          | गएँ; पुगें                                                                                                          |
|    ९    | बारि          | वारी; पाखा बाली मात्र लाग्ने जग्गा                                                                                  |
|   १०    | थर्पु         | थर्पु; अस्थायी छाप्रो । वाटाघाटाहरूमा राति बास बस्नको निमित्त काठ, बाँस वा घाँस-परालहरूद्वारा बनाइने अस्थायी छाप्रो |
|   ११    | थरघर          | थर-घर; हेर्नुहोस् - परिशिष्टमा (८) पनि                                                                              |
|   १२    | बराहा उमराउ   | बराह-उमराव; हेर्नुहोस् - परिशिष्टमा (३३) मा पनि                                                                     |
|   १३    | सुधाँञा       | सोधें; प्रश्न गरें                                                                                                  |
|   १४    | माई           | माई; माताजी, माता भगवती                                                                                             |
|   १५    | दर्सन्        | दर्शन; देवता, देवमूर्ति वा मान्यजनहरूका साथ हुने साक्षात्कार                                                        |
|   १६    | पुजाहारि      | पुजारी वा पुजाहारी; देवदेवताहरूको नित्य पूजा गर्ने व्यक्ति                                                          |
|   १७    | टहलुवा        | टहलुवा; टहल अर्थात् सेवासुश्रुषा गर्ने व्यक्ति                                                                      |
|   १८    | साज बिहयान    | साझ बिहान; बिहान-बेलुका                                                                                             |
|   १९    | जाई           | गई; गएर                                                                                                             |
