_वर्षसम्म (यहाँ) नेपालमा आउँदैनन् भने मात्र (त्यसमा छापियून्) । अन्यथा व्यर्थमा (यहाँ) खलबल मात्र हुने हुन्छ । ती पत्रहरू 'सम्मेलन' (को सङ्ग्रह)मा राख्दा पनि तपाइँकै नाममा राख्नुभए हुन्छ । त्यहाँ मैले दिएको भन्ने चर्चा नहुनुमा नै वेश छ । (अन्यथा यहाँ मलाई व्यर्थमा समस्या पर्न
आउने हुन्छ)।”_

<div class="flex justify-end mr-8 sm:mr-14">
<div class="text-left font-bold leading-snug">
तपाइँको :-<br/>
बाबुराम आचार्य
</div>
</div>

मेरा पिताजीको उपर्युक्त पत्रबाट नेपालको तात्कालिक अनुदार राजनीतिक परिस्थिति, उहाँमा रहेको ज्ञानको विरेचन गर्ने उकुस मुकुसका साथै उहाँको उदात्तभाव तथा सत्य-तथ्यहरूप्रतिको उहाँको अगाध निष्ठा पनि सहजरूपमा नै प्रकट हुन आएको छ । उपर्युक्त अवधिको बीचमा ज्ञवालीज्यूले आफूले लेख्दै गरेको 'पृथ्वीनारायण शाह' शीर्षक कृतिका पाण्डुलिपिहरू दार्जिलिङ्बाट निरन्तर रूपमा मेरा पताजीकहाँ पठाइरहनुभएको थियो । यस्ता पाण्डुलिपिहरूमाथि आवश्यक समीक्षाहरू गरी तिनलाई मेरा पिताजीले यथासमयमा नै उहाँलाई फिर्ता पठाइरहनुभएको थियो । यतिमात्र होइन, आफूले उद्घाटित गरेका तथ्यहरूको पुष्टिको निमित्त आवश्यक पर्ने ऐतिहासिक सामग्रीका प्रतिलिपिहरू पन उहाँलाई क्रमिकरूपमा उपलब्ध गराइरहनुभएको थियो । यसरी नै उहाँको 'पृथ्वीनारायण शाह' शीर्षक कृति परिष्कृत भएर वि.सं. १९९२ मा 'नेपाली साहित्य सम्मेलन' दर्जिलिङबाट पहिलो संस्करणको रूपमा प्रकाशित भएको पाइन्छ । _(हेर्नुहोस् 'बाबुराम आचार्य र उहाँका कृति' मा सङ्ग्रहित मेरा पिताजीबाट ज्ञवालीज्यूको नाममा लेखिएका उपर्युक्त पत्रोत्तरहरू) ।_

आफ्नो उपर्युक्त कृतिको पहिलो संस्करणको भूमिकामा ज्ञवालीज्यूले मेरा पिताजीप्रति कृतज्ञता प्रकट गर्दै लेख्नुभएको छ :- "नेपालको इतिहासका अद्वितीय ज्ञाता मित्रवर खरदार बाबुराम आचार्यले त मलाई यस काममा (पुस्तक लेखनमा) यति सहायता गर्नुभयो कि भनी साध्य नै छैन । यो पुस्तक लेख्दा उपयोग गरिएका सामग्रीहरूमध्ये मैले उहाँबाट पाएका अनेकौं सामग्रीहरूको उल्लेख यस पुस्तकको अन्त्यमा 'परिशिष्ट (ख)' को रूपमा गरेको छु ।” तर उक्त कृतिको दोस्रो संस्करण प्रकाशित हुँदासम्ममा भने उहाँको निमित्त यी सबै कुराहरू महत्त्वहीन भैसकेका थिए। दोस्रो संस्करणमा यी कुनै कुराहरू उल्लेख भएका छैनन् ।

यिनै पत्रोत्तरहरूको क्रममा पिताजीले यस उपदेशको पनि पटक-पटक चर्चा गर्नुभएको छ । वि.सं. १९९१ चैत्र २४ गतेमा लेख्नुभएको आफ्नो एउटा पत्रमा मेरा पिताजीले अन्य कुराहरूका साथै :- "पृथ्वीको वक्तृत्वको नक्कल उतार्न लगाई तीन-चारदिनमा पठाइदिनेछु” भनी उहाँलाई पत्र लेख्नुभएको पाइन्छ । यसको दुई महिनाजति पछि १२ जून इ.सं. १९३५ तदनुसार वि.सं. १९९२ जेठ ३० गतेको मितिमा लेखिएको अर्को एउटा पत्रमा पिताजीले फेरि पनि लेख्नुभएको पाइन्छ :- "तपाइँका पत्रहरू यथासमयमा नै यहाँ आइपुगिरहेका छन् । पृथ्वीनारायण शाहको व्याख्यानलाई सारिदिने (उपयुक्त) मानिस पाउनको निमित्त ढीला भएकोले पठाउन अलि ढीला भयो, यसमा क्षमा गर्नुहोला । साथैमा पृथ्वीनारायण शाहको एउटा पत्रको नक्कल
