<div class="text-base italic text-right">दिव्योउपदेशको मूल पाठ</div>

#### उपदेशको मूल पाठ

```
यो असिल् <abbr title="हिन्दुस्थान; हिन्दुहरूको वास्तविक वासस्थान">हिन्दुस्थाना</abbr> हो. आफ्ना <abbr title="कुल-धर्म; पितापुर्खादेखि मानिँदै आएको आफ्नो कुलधर्म तथा मान्यता">कुलाधर्म</abbr> नछोड्नु <abbr title="ख्वामित; मालिक">ष्वामित्</abbr>को <abbr title="नून; 'निमक' अर्थात् आफ्ना मालिकबाट प्राप्त भएको नून परेको दाना-पानी">नुन</abbr>को उधार गर्नु. <abbr title="कपरदार; राजदरबारका खरखजानाहरूको हेरविचार गर्ने आधिकारिक व्यक्ति">कालुकबर्दार</abbr>का सन्तानलाई कबर्दारि नछुटाउनु. <abbr title="दक्षिण; दक्षिणतर्फको देश अर्थात् भारत">दषिन</abbr> को <abbr title="घा; मित्रता वा मित्रता कायम राख्ने काम">घाहा</abbr> सिवराम बस्न्यात्का सन्तानलाई नछुटाउनु <abbr title="भोट; तिब्बत">भोटको</abbr> घाहा कालु पांडेका सन्तानलाई नछुटाउनु.

पांडे बस्न्यात् पंथ <abbr title="भाइबन्धुहरू">भैयाद</abbr> <abbr title="मगर; हेर्नुहोस् – माथि पृ.... को टिप्पणी">मग्र</abbr>लाई <abbr title="हेर्नुहोस् - परिशिष्टमा (५८)">मारातप्</abbr> दिदा आलोपालो गरि षान दिनु. ई मेरा नुन् <abbr title="गुन; गरिदिएको कामलाई राम्रो सम्झनु">गुन्</abbr> का <abbr title="सोझा; सरल प्रकृतिका । हेर्नुहोस् - परिशिष्टमा (.....)">स्वभा</abbr> सेवक हुन् ईनीहरूको <abbr title="जीउ; ज्यान अर्थात् जीवित शरीर">जीव</abbr> जान्या <abbr title="बिराम; कसूर वा अपराध">बिराम</abbr> गर्‍याको भया पनि आफुले नमार्नू. बरु मारातप् दिएर लडाँञिमा <abbr title="बलेको आगोमा हालिदिनू">झोसिदिनु</abbr> र जिव जोगाई आयो भन्या बढिया भयो. मरि गयो भन्या आफुले मार्नु(भन्दा) अर्कैबाट मारिदियाको बढिया हुन्छ. तब राजाले सेवकलाई <abbr title="आवास अर्थात मानिसहरू बस्ने ठाउँ">घर</abbr> मा नमार्नु.
```

#### नेपाली भाषाको प्रचलित रूप अनुसार

---

यो वास्तविक हिन्दुस्थान हो । (यहाँका नागरिकहरूले) आफ्ना कुलका (परम्परागत) धर्मा(हरूलाई कहिल्यै पनि) नछोड्नू । (आफ्ना) ख्वामित(हरू) को नूनको उद्धार (सबैले) गर्ने गर्नू । कालु कपर्दारका सन्तानलाई कपर्दारी(को पदबाट) नछुटाउनू । दक्षिण(तर्फ)को घा (राख्ने कामबाट) शिवरामसिंह बस्नेतका सन्तानलाई नछुटाउनू । भोट(सँग)को घा (राख्ने कामबाट) कालु पाँडेका सन्तानलाई (कहिल्यै पनि) नछुटाउनू ।

पांडे, बस्नेत, पन्त, भैयाद (तथा) मगर (आदि भाइ-भारदारहरूलाई) 'माराताप' दिंदा (पनि) पालैपालो गरी खान दिने गर्नू । (किन कि) यिनीहरू (भनेका) मेरा नून तथा गुनका सोझा सेवका(हरू) हुन् । यिनीहरूले ज्यान (नै) जाने गरी बिराम गरेका भए पनि (यिनीहरूलाई) आफूले नमर्नू । बरु 'माराताप' दिएर लडाइँमा झोसिदिनू । (यसरी झोसिदिँदा उसले आफ्नो) जीउलाई जोगाई आयो भने बाढिया (नै) भयो । मरेर (नै) गयो भने (पनि) आफूले मार्नुभन्दा अर्कैबाट मारिएको बढिया हुन्छ । यसैले राजाले (आफ्ना) सेवक(हरू)लाई (आफ्नो) देशमा (कहिल्यै पनि) नमार्न् ।

---

| क्र.सं. | रूप          | मान/सुधार                                                           |
| :-----: | :----------- | :------------------------------------------------------------------ |
|    १    | हिन्दुस्थाना | हिन्दुस्थान; हिन्दुहरूको वास्तविक वासस्थान                          |
|    २    | कुलाधर्म     | कुल-धर्म; पितापुर्खादेखि मानिँदै आएको आफ्नो कुलधर्म तथा मान्यता     |
|    ३    | ष्वामित्     | ख्वामित; मालिक                                                      |
|    ४    | नुन्         | नून; 'निमक' अर्थात् आफ्ना मालिकबाट प्राप्त भएको नून परेको दाना-पानी |
|    ५    | कालुकबर्दार  | कपरदार; राजदरबारका खरखजानाहरूको हेरविचार गर्ने आधिकारिक व्यक्ति     |
|    ६    | दषिन         | दक्षिण; दक्षिणतर्फको देश अर्थात् भारत                               |
|    ७    | घाहा         | घा; मित्रता वा मित्रता कायम राख्ने काम                              |
|    ८    | भोटको        | भोट; तिब्बत                                                         |
|    ९    | भैयाद        | भाइबन्धुहरू                                                         |
|   १०    | मग्र         | मगर; हेर्नुहोस् – माथि पृ.... को टिप्पणी                            |
|   ११    | मारातप्      | हेर्नुहोस् - परिशिष्टमा (५८)                                        |
|   १२    | गुन्         | गुन; गरिदिएको कामलाई राम्रो सम्झनु                                  |
|   १३    | स्वभा        | सोझा; सरल प्रकृतिका । हेर्नुहोस् - परिशिष्टमा (.....)               |
|   १४    | जीव          | जीउ; ज्यान अर्थात् जीवित शरीर                                       |
|   १५    | रायको        | बिराम; कसूर वा अपराध                                                |
|   १६    | झोसिदिनु     | बलेको आगोमा हालिदिनू                                                |
|   १७    | घर           | आवास अर्थात मानिसहरू बस्ने ठाउँ                                     |
