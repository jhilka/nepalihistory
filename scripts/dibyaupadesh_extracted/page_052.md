<div class="text-base italic text-right">दिव्योउपदेशको मूल पाठ</div>

#### उपदेशको मूल पाठ

```
<abbr title="लमजुड्; गोरखा राज्यदेखि उत्तरपश्चिमतर्फ छिमेकमा रहेको स्वतन्त्र राज्य">लमजुन्</abbr> भन्याको गरुड हो. गोर्षा भन्याको <abbr title="सर्प; साँप">सरप</abbr> हो. नेपाल भन्याको भ्यागुतो हो. <abbr title="अघि; पहिले">अघी</abbr> गरुडको <abbr title="आँखा; दृष्टि">आषा</abbr> छलनु. तब सर्पले भ्यागुतो षान <abbr title="पाउँछ; हेर्नुहोस् - परिशिष्टमा - (२६) मा पनि">पाउछ</abbr>. मेरा साथमा चार जातका सिपाहि छन्. <abbr title="यिनमा; यी मध्येमा">इन्मा</abbr> कस्को <abbr title="सबारी; वाहन">सबार</abbr> गर्यो चाडो <abbr title="कार्य; काम">काज</abbr> फत्य होला भनि सोद्धा के के जात छन् भनि सोधनुभयो <abbr title="बाहुन; ब्राह्मण">बाहुन्</abbr> <abbr title="खश वा खस; क्षत्रियहरूको जाति विशेष">षस</abbr> <abbr title="मगर; खास गरी मध्यपश्चिमी नेपालमा पाइने जातिविशेष">मगर</abbr> <abbr title="ठकुरी;क्षत्रियहरू मध्येको एउटा उच्च वर्ग">ठकुरि</abbr> इनमा कस्को सवार गर्यो चाडो काज फत्य होला भनि सोद्धा. बाहुन्को सवार भन्याको <abbr title="बयल; गोरु">बयेल</abbr> हो. <abbr title="पातक; पाप">पातक</abbr> लाग्छ. ठकुरिको सवार भन्याको <abbr title="सिंह; जङ्गलमा राजा सरह भएर रहने बलियो हिंस्रक जन्तु">सिंघ</abbr> हो पछाडि दगा हुन्छ. <abbr title="मगर; खास गरी मध्यपश्चिमी नेपालमा पाइने जातिविशेष">मग्र</abbr> को सवारभन्याको टागन् घोडा हो. ढिलो हुन्छ.
```

#### नेपाली भाषाको प्रचलित रूप अनुसार

---

लमजुङ् (राज्य) भनेको गरुड (जस्तो) हो, गोरखा (राज्य) भनेको सर्प (जस्तो) हो (र) नेपाल भनेको भ्यागुता (जस्तो) हो (भन्ने मलाई लाग्दछ । यसैले सबैभन्दा) पहिले हामीले गरुडको आँखा छल्नु (पर्दछ), तब (मात्र) सर्पले भ्यागुतो (लाई) खान पाउँछ" (भनी उहाँले मलाई सल्लाह दिनुभयो र यसपछि मैले उहाँलाई) - "मेरा साथमा चार जातकासिपाहीहरू रहेका छन्, यिनीहरूमध्ये क-कसको सवार गरेमा मेरो काम चाँडै फत्यहोला ?" भनी (सोद्धा (उहाँले) - (तपाइँका साथमा) कुन कुन जात (का सिपाही रहेका)छन् (त) ?" भनी सोध्नुभयो र मैले) - "मेरा साथमा बाहुन्, खस, मगर (तथा) ठकुरी (गरी चार जातका सिपाहीहरू रहेका छन्), यिनीहरूमध्ये क-कसको सवारी गरेमा (मेरो काम) चाँडै फत्य होला ?" भनी सोध्दा - "बाहुन्(हरू)को सवारी (गर्नु) भनेको बयलको सवारी गर्नु(जस्तै) हो, यसो गरेमा पछि पातक लाग्छ, ठकुरी (हरू) को सवारी (गर्नु) भनेकोसिंह को सवारी गर्नुजस्तै हो, यसो गरेमा पछाडि दगा हुन्छ, मगर (हरू) को सवारी (गर्नु)भनेको टाँगन घोडाको सवारी गर्नु (जस्तै) हो, (यसो गरेमा) ढिलो हुन्छ ।

---

| क्र.सं. | रूप    | मान/सुधार                                                             |
| :-----: | :----- | :-------------------------------------------------------------------- |
|    १    | लमजुन् | लमजुड्; गोरखा राज्यदेखि उत्तरपश्चिमतर्फ छिमेकमा रहेको स्वतन्त्र राज्य |
|    २    | सरप    | सर्प; साँप                                                            |
|    ३    | अघी    | अघि; पहिले                                                            |
|    ४    | आषा    | आँखा; दृष्टि                                                          |
|    ५    | पाउछ   | पाउँछ; हेर्नुहोस् - परिशिष्टमा - (२६) मा पनि                          |
|    ६    | इन्मा  | यिनमा; यी मध्येमा                                                     |
|    ७    | सबार   | सबारी; वाहन                                                           |
|    ८    | काज    | कार्य; काम                                                            |
|    ९    | बाहुन् | बाहुन; ब्राह्मण                                                       |
|   १०    | षस     | खश वा खस; क्षत्रियहरूको जाति विशेष                                    |
|   ११    | मगर    | मगर; खास गरी मध्यपश्चिमी नेपालमा पाइने जातिविशेष                      |
|   १२    | ठकुरि  | ठकुरी;क्षत्रियहरू मध्येको एउटा उच्च वर्ग                              |
|   १३    | बयेल   | बयल; गोरु                                                             |
|   १४    | पातक   | पातक; पाप                                                             |
|   १५    | सिंघ   | सिंह; जङ्गलमा राजा सरह भएर रहने बलियो हिंस्रक जन्तु                   |
|   १६    | मग्र   | मगर; खास गरी मध्यपश्चिमी नेपालमा पाइने जातिविशेष                      |
