<div class="text-base italic text-right">दिव्योउपदेशको मूल पाठ</div>

#### उपदेशको मूल पाठ

```
... ठुलो सायत रहेछ भनि विन्ति गर्या र उहि सायतमा महामण्डलमा उक्लेउ र <abbr title="तरवार जुध्नु = लडाइँ हुनु">तरवरार पर्यो</abbr> र हाम्रा नुन्का सेषले झुकाई दिने <abbr title="हाम्रो नूनको शेषले झुकाइदिने पन्त । हेर्नुहोस् - परिशिष्टमा (३९) पनि">पंथ</abbr> बार्है वर्षमा मेरा भाई दलमर्दन साहले <abbr title="'जेठी - तरवार' को निमित्त हेर्नुहोस् - परिशिष्टमा (४०) पनि">जेठि तरबार</abbr> <abbr title="गोरखा राज्यका भूतपूर्व काजी जयन्त रानाका छोरा शङ्खमणि रानालाई लक्षित गरिएको पाइन्छ">राना</abbr>को थापलामा हान्यो र नुहाकोट साधे गरि बढाई गरेउ र <abbr title="शुद्ध रूप - 'ककनी' । काठमाडौं शहरबाट उत्तर-पश्चिमतर्फ रहेको डाँडो">ककनि</abbr> <abbr title="शुद्ध रूप - 'शिवपुरी' । काठमाडौं शहरबाट उत्तरतर्फ रहेको डाँडो">सिवपुरि</abbr> मा <abbr title="चौकी वा किल्ला">ठाना</abbr> हालि <abbr title="शुद्ध रूप - 'मोर्चा' । गढी वा किल्लाको सुरक्षाको निमित्त गरिएको उपाय">मुर्चा</abbr><abbr title="शुद्ध रूप - 'लगाई'">लाई</abbr> <abbr title="शुद्ध रूप - 'राखेका थियौं'">राषथेउ</abbr>.

मलाई <abbr title="सिन्धुपाल्चोकमा मूल घर भएका काठमाडौं राज्यका विद्रोही 'उमराव' काशीराम थापाका भाइ । हेर्नुहोस् - परिशिष्टमा (४१)">प्रसुराम थापा</abbr>ले नेपाल हान्न आउ भनि <abbr title="स्वागतको निमित्त हात अगाडि सारेर आमन्त्रण गर्नु">हात दिई</abbr> राषाथ्यो. आफ्ना भाईलाई <abbr title="शुद्ध रूप - 'लाख-बिसी' । हेर्नुहोस् - परिशिष्टमा (४२)">लाषबिसि</abbr> पुऱ्याउनु बाइसि चौबिसि उठाई पछाडी हान्नुभनि पठायछ र मैले थाहा पाँञां र कहा पुग्याको छ भनि सुधाँञा र पोषराको <abbr title="निर्धारित समयमा निर्धारित ठाउँमा नियमित रूपमा लाग्ने सानो अस्थायी बजार">हटिया</abbr>मा डेरा गरि बस्याको छ भनि सुन्या र तेसलाई <abbr title="हिर्काएर अर्थात् मारेर आउनु">बैठाई आउन</abbr> ...
```

#### नेपाली भाषाको प्रचलित रूप अनुसार

---

ठूलो साइत (परेको) रहेछ" भनी उनीहरूले (मलाई) बिन्ती गरे र त्यही साइतमा (हामी माथि) महामण्डल(को डाँडा)मा उक्लियौँ र (त्यहाँ दुई पक्षका बीचमा) तरवार पर्‍यो र हाम्रो नूनको शेषले (गर्दा हामीहरूबाट झुकेका) पन्त(को सहयोगले गर्दा) बार्‍है वर्ष(को उमेरमा मेरा भाइ दलमर्दन शाहले (शङ्मणि) रानाको थाप्लोमा 'जेठी-तरवार' हान्यो र नुवाकोटलाई सिद्ध गरी (हामीहरूले हर्ष)-बढाइँ गर्‍यौँ र ककनी (एवं) शिवपुरीमा (पनि) ठाना(हरू) हाली (काठमाडौं उपत्यकालाई हामीहरूले चारैतिरबाट) मोर्चा लगाएर राखिरहेका थियौँ ।

मलाई परशुराम थापाले - "नेपालमा हान्न आउनू" भनी हात दिइराखेको थियो । (तर उसले त्यसै वेला) आफ्नो भाइलाई - "लाख-बीसी पुर्‍याउनू र बाईसे एवं चौबीसे (राज्यका राजाहरूलाई) उचाली (गोर्खा राज्यलाई) पछाडि(बाट) हान्न लगाउनू" भनी (गोरखा राज्यभन्दा पश्चिमतर्फ) पठाएको रहेछ र (यो कुरा) मैले थाहा पाएँ र - "(त्यो अहिले) कहाँ पुगिरहेको छ त ?" भनी सोद्धा - "(त्यो अहिले) पोखराको हटियामा डेरा गरी बसिरहेको छ" भन्ने सुनेँ र - "(त्यसो भए त्यहाँ गएर) त्यसलाई बैठ्याएर आउन (तिमीहरूमध्ये) ...

---

| क्र.सं. | रूप           | मान/सुधार                                                                                                       |
| :-----: | :------------ | :-------------------------------------------------------------------------------------------------------------- |
|    १    | तरवरार पर्यो  | तरवार जुध्नु = लडाइँ हुनु                                                                                       |
|    २    | पंथ           | हाम्रो नूनको शेषले झुकाइदिने पन्त । हेर्नुहोस् - परिशिष्टमा (३९) पनि                                            |
|    ३    | जेठि तरबार    | 'जेठी - तरवार' को निमित्त हेर्नुहोस् - परिशिष्टमा (४०) पनि                                                      |
|    ४    | राना          | गोरखा राज्यका भूतपूर्व काजी जयन्त रानाका छोरा शङ्खमणि रानालाई लक्षित गरिएको पाइन्छ                              |
|    ५    | ककनि          | शुद्ध रूप - 'ककनी' । काठमाडौं शहरबाट उत्तर-पश्चिमतर्फ रहेको डाँडो                                               |
|    ६    | सिवपुरि       | शुद्ध रूप - 'शिवपुरी' । काठमाडौं शहरबाट उत्तरतर्फ रहेको डाँडो                                                   |
|    ७    | ठाना          | चौकी वा किल्ला                                                                                                  |
|    ८    | मुर्चा        | शुद्ध रूप - 'मोर्चा' । गढी वा किल्लाको सुरक्षाको निमित्त गरिएको उपाय                                            |
|    ९    | लाई           | शुद्ध रूप - 'लगाई'                                                                                              |
|   १०    | राषथेउ        | शुद्ध रूप - 'राखेका थियौं'                                                                                      |
|   ११    | प्रसुराम थापा | सिन्धुपाल्चोकमा मूल घर भएका काठमाडौं राज्यका विद्रोही 'उमराव' काशीराम थापाका भाइ । हेर्नुहोस् - परिशिष्टमा (४१) |
|   १२    | हात दिई       | स्वागतको निमित्त हात अगाडि सारेर आमन्त्रण गर्नु                                                                 |
|   १३    | लाषबिसि       | शुद्ध रूप - 'लाख-बिसी' । हेर्नुहोस् - परिशिष्टमा (४२)                                                           |
|   १४    | हटिया         | निर्धारित समयमा निर्धारित ठाउँमा नियमित रूपमा लाग्ने सानो अस्थायी बजार                                          |
|   १५    | बैठाइ आउनु    | बैठाइ आउनु हिर्काएर अर्थात् मारेर आउनु                                                                          |
