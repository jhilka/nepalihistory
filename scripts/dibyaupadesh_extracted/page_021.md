<div class="text-base italic text-right">श्री ५ पृथ्वीनारायण शाहको संक्षिप्त परिचय</div>

<i>राजकुमारहरू</i> पैदा भएका पाइन्छन् । यिनीहरूमध्ये राजकुमार 'रणरुद्र शाह' त पछि गोरखा राज्यमा निकै नै चल्ता फिर्ता भएर निस्किएका थिए ।

"हुने बिरुवाको चिल्लो पात" - भनेझैँ युवराज पृथ्वीनारायण शाह आफ्नो जीवनकालको प्रारम्भदेखि नै निकै नै तेजिला तथा प्रतिभाशाली पनि भएर देखापरिरहेका थिए । यिनको हृष्टपुष्ट एवं खाइहाल्दो फूर्तिलो शरीर किशोरावस्थाको प्रारम्भदेखि नै चुस्त-दुरुस्त भएर देखा पर्न थालिसकेको थियो । यिनको स्याहारसम्भार, रेखदेख तथा शिक्षादीक्षाका सम्पूर्ण व्यवस्थाहरू महारानी चन्द्रप्रभावतीले आफैँले नै मिलाउँदै आइरहेकी थिइन् । यिनको अक्षरारम्भ ५ वर्षको उमेरमा विधिपूर्वक सम्पन्न गराइको पाइन्छ । यतिवेला यिनलाई पढाउने औपचारिक 'गुरु' को जिम्मेवारी स्वाभाविकरूपमा पुराना गुरुघरानाका 'मोक्षेश्वर अर्याल' तथा 'भानु अर्याल' ले प्राप्त गरेका थिए । उपाध्याय वर्गका अर्यालहरू भए पनि राजभवनमा रहेर ज्योतिषीको काम पनि गर्ने गरेकाले यिनीहरू 'ज्योतिषी' वा 'जैसी' हरूका रूपमा विशेष परिचित रहेका थिए । युवराज पृथ्वीनारायण शाहको प्रारम्भिक शिक्षाको जिम्मेवारी पनि यिनीहरूले नै प्राप्त गरेको पाइन्छ । तर युवराज पृथ्वीनारायण शाहको चरित्रनिर्माणमा भने महारानी चन्द्रप्रभावतीको नै प्रमुख हात रहेको देखिन आएको छ ।

तनहुँ, लमजुङ् तथा कास्की आदि छिमेकी राज्यका राजकुमारहरू यिनताक प्रायः ठाँट-बाँट, दुर्व्यसन तथा भोगविलासहरूमा लिप्त रही आफ्ना कर्तव्यपथहरूबाट पथभ्रष्ट भैरहेका थिए । यसैले महारानी चन्द्रप्रभावतीले युवराज पृथ्वीनारायण शाहलाई भने सानै उमेरदेखि नै ऐशआराम, दुर्व्यसन तथा भोगविलासहरूदेखि प्रायः टाढा नै राखिदिएकी थिइन् । यसैले यिनका दिनचर्यामा ऐशआराम तथा भोगविलासको गन्धसम्मले पनि प्रवेश गर्न पाइरहेको थिएन । यस किसिमका उच्च तहका नैतिकशिक्षाहरूले गर्दा किशोरावस्थाको प्रारम्भदेखि नै यिनी साहसी, लगनशील, परिश्रमी तथा सच्चरित्र पनि बन्दै आइरहेका थिए । यसले गर्दा यिनी यस समयका यस क्षेत्रमा रहेका अनेकौं पहाडी राज्यका युवराजहरूमध्ये एक जना होनहार युवराजका रूपमा उपस्थित हुन आइपुगेका थिए ।

उता राजा नरभूपाल शाह भने यतिवेला गोरखा राज्यमा अत्यन्त नै सरल तथा शान्त स्वभावका राजा भएर निस्किएका थिए । आफ्ना गुरु गोकुलविलासका अर्ति तथा उपदेशहरूमा लागी यिनी उद्योग, परिश्रम तथा लडाइँ-झगडाहरूबाट भन्दा देवदेवीहरूको उपासना, आराधना तथा पुरश्चरणहरूबाट नै आफ्ना अभीष्टहरू सिद्ध गर्न सकिन्छ भन्ने तान्त्रिक साधनामार्गतर्फ प्रवृत्त भैरहेका थिए ।

आफ्नो राज्यविस्तारको निमित्त वर्तमान काठमाडौं उपत्यकातर्फ अगाडि बढ़ने प्रयास त राजा नरभूपाल शाहले पनि आफ्नो राज्यकालको प्रारम्भदेखि नै शुरु नगरेका होइनन् । यसै क्रममा यिनले ललितपुर राज्यको गोरखा राज्यसँग सिमाना जोडिएको लामिडाँडामा पटक-पटक सैनिक हस्तक्षेप पनि गरेका थिए । तर यस क्षेत्रलाई आफ्नो नियन्त्रणमा ल्याउनमा भने यिनी कहिल्यै पनि सफल हुन सकेनन् । यसै क्रममा आफ्नो राज्यक्षेत्रभन्दा पूर्वतर्फ काठमाडौँ राज्यको अधिकारक्षेत्रमा रहेको नुवाकोट प्रदेशमा अधिकार गर्ने प्रयास पनि यिनले पटक-पटक गरेका थिए । तर अत्यावश्यक हातहतियार
