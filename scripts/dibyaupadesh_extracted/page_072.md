<div class="text-base italic text-right">दिव्योउपदेशको मूल पाठ</div>

#### उपदेशको मूल पाठ

```
आफ्ना <abbr title="देश वा राज्य">घर</abbr>का पुराना सेवक जाची <abbr title="समीपमा">हजूर</abbr>मा <abbr title="हरदम; हरहमेसा">हरोदम्</abbr> राषी <abbr title="दरोबस्त; बन्दोवस्त वा व्यवस्था">दरोबस्त</abbr> बाधि घर बलियो राषनु. यस्व भया दरबार बलियो रहन्छ. राजाको चतुराई भया सिपाही रैति <abbr title="हातमा लिई राख्नू">हात गरि राषनु</abbr>. कसैका <abbr title="मुलाहिजा; खुसामद">मलाजा</abbr> पछि <abbr title="अरुले गरेको उपकार">गुण</abbr> पछी लाग्नु नदिनु. <abbr title="नून; नून परेको दानापानी">नुन्</abbr> पछि लाउनु.

उप्रान्त ॥ <abbr title="टकसार; टक ढाल्ने ठाउँ">टक्सार</abbr> पनि चोषो <abbr title="हेर्नुहोस् - परिशिष्टमा (६३)">चलाउनु</abbr>. <abbr title="अदालत; मुद्दा मामिलाहरू हेर्ने तथा न्याय-इन्साफहरू गर्ने सरकारी कार्यालय">अदालथ</abbr>मा पनि <abbr title="ठकुरी; क्षत्रियहरूमध्ये उच्च वर्गको मानिने एक थरी जाति">ठकुरि</abbr> जाचि <abbr title="डिठ्ठा; मुद्दा मामिलाहरू हेर्ने अधिकारी">डिष्ठा</abbr> राष्नु. मगर जाचि <abbr title="विचारी; अदालतमा मुद्दामामिलाको छानबिन गर्ने कर्मचारी">विचारि</abbr> <abbr title="हेर्नुहोस् - परिशिष्टमा (१५)">थाप्नु</abbr>. <abbr title="कचहरी; न्याय-इन्साफ सम्पादन गर्ने सभा">कचहरि</abbr> पिछे यक्यक् पण्डित राषी <abbr title="न्यायशास्त्र; न्याय-इन्साफ गर्ने नीतिशास्त्र">निञासास्त्र</abbr> बमोजिम् अदालथ चलाउनु. अदालथका पैसा दरबारभित्र <abbr title="नहुल्नू अर्थात् नछिराउनू">नहाल्नु</abbr>
```

#### नेपाली भाषाको प्रचलित रूप अनुसार

---

आफ्ना घरका पुराना सेवक(हरूलाई) जाँची (उनीहरूलाई आफ्ना) हजूरमा हरदम राखी बन्दोवस्त(हरू) बाँधी (आफ्नो) देशलाई (सदैव) बलियो राख्नू । यसो भएमा मात्र दरबार बलियो रहन्छ । राजाहरूमा चतुर्‍याइँ भए (आफ्ना) सिपाही तथा रैतीलाई (पनि सँधै नै) आफ्नो हातमा (लिइ)राख्नू । कसैको मुलाहिजाको पछि र गुनको पछि (पनि) लाग्न नदिनू । नूनको पछि (मात्र) लगाउनू ।

उप्रान्त, टक्सार(लाई) चोखो चलाउनू । अदालतमा (कर्मचारीहरू भर्ना गर्दा) पनि 'ठकुरी'(हरू मध्येबाट) जांची 'डिठ्ठा'(को पदमा) राख्नु । (यसै गरी) मगर(हरू मध्येबाट जांची) 'विचारी'(को पदमा) थपना । कचहरी(हरू) पिच्छे एक-एक (जना) पण्डित राखी न्यायशास्त्र वमोजिम अदालत चलाउनू । अदालतका पैसा(हरू) दरबारभित्र नहाल्नू ।

---

| क्र.सं. | रूप           | मान/सुधार                                                                |
| :-----: | :------------ | :----------------------------------------------------------------------- |
|    १    | घर            | देश वा राज्य                                                             |
|    २    | हजूरमा        | समीपमा                                                                   |
|    ३    | हरोदम्        | हरदम; हरहमेसा                                                            |
|    ४    | दरोबस्त       | दरोबस्त; बन्दोवस्त वा व्यवस्था                                           |
|    ५    | हात गरि राषनु | हातमा लिई राख्नू                                                         |
|    ६    | मलाजा         | मुलाहिजा; खुसामद                                                         |
|    ७    | गुण           | अरुले गरेको उपकार                                                        |
|    ८    | नुन्          | नून; नून परेको दानापानी                                                  |
|    ९    | टक्सार        | टकसार; टक ढाल्ने ठाउँ                                                    |
|   १०    | चलाउनु        | हेर्नुहोस् - परिशिष्टमा (६३)                                             |
|   ११    | अदालथ         | अदालत; मुद्दा मामिलाहरू हेर्ने तथा न्याय-इन्साफहरू गर्ने सरकारी कार्यालय |
|   १२    | ठकुरि         | ठकुरी; क्षत्रियहरूमध्ये उच्च वर्गको मानिने एक थरी जाति                   |
|   १३    | डिष्ठा        | डिठ्ठा; मुद्दा मामिलाहरू हेर्ने अधिकारी                                  |
|   १४    | विचारि        | विचारी; अदालतमा मुद्दामामिलाको छानबिन गर्ने कर्मचारी                     |
|   १५    | थाप्नु        | हेर्नुहोस् - परिशिष्टमा (१५)                                             |
|   १६    | कचहरि         | कचहरी; न्याय-इन्साफ सम्पादन गर्ने सभा                                    |
|   १७    | निञासास्त्र   | न्यायशास्त्र; न्याय-इन्साफ गर्ने नीतिशास्त्र                             |
|   १८    | नहाल्नु       | नहुल्नू अर्थात् नछिराउनू                                                 |
