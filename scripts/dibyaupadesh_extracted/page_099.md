<div class="text-base italic text-right">टिप्पणी तथा व्याख्या</div>

शाहले उनलाई केही जग्गाजमीनहरू रजबन्धकीको रूपमा दिएको एउटा कागत प्राप्त भएको छ । यहाँ उल्लेख भएका 'सेप- जरबर' यिनै 'शेख - जोराबर' देखिन आएका छन् । 'ममतकी' को शुद्ध अरबिकरूप 'मुहम्मद तकी' भएको झलक पाइन्छ । वि.सं. १८४६ मा तिब्बतसँग भएको लडाइँमा त्यहाँ जाने नेपाली सैनिकहरूमा 'मुहम्मद तकी' नाम भएका एक जना व्यक्ति पनि 'अजिटन' भएर गएका पाइन्छन् । यहाँ नाम उल्लेख भएका 'ममतकी' यिनै 'मुहम्मद तकी' भएको अनुमान हुन्छ ।

**७०. -** अङ्ग्रेजहरूले भारतमा आएर सर्वप्रथम दक्षिणी भारतको आन्ध्र प्रदेशको 'तैलङ्गाना' मा त्यहाँका स्थानीय भारतीय नागरिकलाई आफ्ना सैनिकहरूका रूपमा भर्ना गर्न प्रारम्भ गरेका थिए । सैनिक बर्दीहरू पहिरने बन्दूकधारी यस्ता सैनिकहरू पछि-पछि बङ्गाल तथा बिहार प्रान्तहरूमा पनि भर्ना गरिन थालेकाले त्यहाँका निवासीहरूले तालिमप्राप्त यस्ता बर्दीधारी सैनिकहरूलाई 'तिलङ्गाना- सैनिक' वा 'तिलङ्गा सैनिक' भनी भन्न थालेका थिए। यसैले बर्दी लगाएका तालिमप्राप्त बन्दूकधारी सैनिकहरूको निमित्त त्यसै समयदेखि समग्र उत्तरी भारतमा 'तिलङ्गा सैनिक' भन्ने चलन प्रचलित हुन थालेको पाइन्छ ।

**७१. -** यहाँ पनि 'तिलङ्गा' भनेर तालिप्राप्त बन्दूकधारी सैनिकका 'कम्पनी' वा 'पल्टन' हरूलाई सङ्केत गरिएकोमा कुनै पनि सन्देह रहेको छैन । काठमाडौं शहरको असन बजारमा बालकुमारीको मन्दिर अगाडि रहेको 'बख्शी' अभिमानसिंह बस्नेतको 'मान मन्दिर' नामक भवन स्थानीय जनताका बीचमा अझैसम्म पनि 'तिलगा भवन' वा 'तिलङगा घर' को नामले प्रसिद्ध रहिआएको छ । यस भवनको मोहोडामा बन्दूकधारी तिलगा सैनिकहरूले कवाज खेलिरहेको दृश्य अकित भएकोले नै यो भवन 'तिलगा भवन' को नामले प्रसिद्ध हुन आएको पाइन्छ ।

**७२. -** मगर जातिको आबादी व्यापकरूपमा फैलिएर रहेकाले चौबीसे राज्यका भूभागहरू यिनताक 'मगराँत' को नामले प्रसिद्ध रहेका थिए । गोरखा राज्यमा पनि मगर जातिका आबादीहरू बाक्लैसँग फैलिएर रहेकाले यस राज्यका नागरिकहरूले पनि आफूलाई मगरातभित्रका नै सम्झदै आइरहेका थिए । यसै कारण यहाँ पनि श्री ५ पृथ्वीनारायण शाहबाट "मगराँतको राजा म नै हूँ" भनी आफ्नो उद्गार व्यक्त गरिएको पाइन्छ ।

**७३. -** यिनताक नेपालका पहाडी राज्यहरूमा डाँडा-डाँडा वा थुमथुममा 'उमराव' वा 'सरदार' हरूका नेतृत्वमा सैनिकहरू तैनाथ रहिरहेका हुन्थे भन्ने समान्य चर्चा यसभन्दा अगाडि पनि भैसकेको छ। गोरखा राज्यमा शुरुशुरुमा ७ वटा मात्र थुमहरू रहेका पाइएका छन् । जस्तै :- (१) 'लिग्लिग्', (२) 'हर्मी, (३) 'लकाङ्', (४) 'मिर्कोट्', (५) 'द्यौराली', (६) 'धुवाँकोट' र (७) 'च्याङली' ।

राज्यक्षेत्रको विस्तार हुँदै आएअनुसार पछि-पछि यस राज्यमा अन्य थुमहरू पनि थप हुँदै आएका पाइन्छन् । 'कासीम अलि खाँ' तथा अङ्ग्रेजका पनि पर्याप्त सङ्ख्यामा बन्दूकहरू हात परेपछि राजा श्री ५ पृथ्वीनारायण शाहले ढाल - तरवार एवं धनुप-वाणहरू धारण गर्ने आफ्ना राज्यका धुम-धुमका गढी- गौंडाहरूमा तैनाथ रहँदै आएका पुराना किसिमका सैनिकहरूमध्ये आधा जतिलाई साबिकअनुसार नै कायम राखी आधा जतिलाई भने तिलङ्गा - सैनिकहरूका रूपमा 'कम्पनी' हरूमा परिणत गराइदिएका थिए । यसै प्रक्रियालाई यहाँ - "आधा थुमहरू मासी कम्पनी जमाएको हो" भनी भनिएको हो ।
