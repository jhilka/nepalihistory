<div class="text-base italic text-right">दिव्योउपदेशको मूल पाठ</div>

#### उपदेशको मूल पाठ

```
... <abbr title="चाहना">चाहा</abbr> रहेछ र कालु पांडेलाई कजाई दिनुभया हामी दुनिँञादारमा छाहारि रहदो हो भन्या सल्लाहा दिया र. अब <abbr title="बाइसे वा बाइसी; हेर्नुहोस् - परिशिष्टमा (२३) पनि">बाइसि</abbr> <abbr title="चौबीसे वा चौबीसी; हेर्नुहोस् - परिशिष्टमा (२४) पनि">चौबिसि</abbr>ले क्या भन्छन् भनि बुझ्नुहुदा. बाईसि चौबिसिबाट पनि कालु पाडेकै चाहा रहेछ र कालु पाडेलाई कजाँञिइ भया <abbr title="घा-घराइस्; छिमेकमा रहेका अरु राज्यहरूसँग भएका सन्धि-सम्झौताहरू अनुसार सम्पन्न हुने आफ्नो देशको राज्यव्यवस्था सम्बन्धी काम">घाहा घराइस्</abbr> बलियो राषन्यैछ भन्ने सल्लाह दिया. मेरो मनमा ता <abbr title="विराज बखेती; 'बखेती' थर भएका 'विराज' । हेर्नुहोस् - परिशिष्टमा (२९) पनि">बिराज बषेति</abbr>लाइ कजाई दिन आटेको थियो. तर <abbr title="ज्यादा; प्रज्ञाशक्ति अर्थात् विचारशक्ति">ज्याध</abbr> <abbr title="बुद्धि; प्रज्ञाशक्ति अर्थात् विचारशक्ति">बुद्धी</abbr> कालु पांडेकै ठहर्यो र कालु पांडेलाइ कजाञि भयाको हो.

अब पांडे र बस्न्यात्को <abbr title="युगल; जोडी">जुग</abbr> बाधिदिंछु तेरि छोरि <abbr title="शिवरामसिंह बस्नेत; गोरखा राज्यका तात्कालिक सेनापति">सिवराम बस्न्यात्</abbr>को छोरो <abbr title="केहरसिंह बस्नेत; शिवरामसिंह बस्नेतका माहिला छोरा">केहेर्सिंह बस्न्यात्</abbr> लाई देउ भनि मागि बिहे गरिदिँञा र पांडे-बस्न्यात्को जुग बाधि पाडेको <abbr title="ढाल; हेर्नुहोस् - परिशिष्टमा (३०) पनि">ढाल्</abbr> बस्न्यात्को <abbr title="तरवार; एकातिर मात्र धार भएको लामो तथा पातलो फलामले बनेको घातक हतियार">तरवार</abbr> गरि नेपालमा <abbr title="चडाइँ; हेर्नुहोस् - परिशिष्टमा (३१)">चढाइ</abbr> गयको हो.
```

#### नेपाली भाषाको प्रचलित रूप अनुसार

---

चाहना रहेछ र "कालु पाँडेलाई कज्याइँ दिनुभएमा हामी दुनियाँदारमा छहारी रहने थियो" - भन्ने (सबैले) सल्लाह दिए र अब बाइसे तथा चौबीसे (राज्यका राजाहरू पनि यससम्बन्धमा) के भन्दा रहेछन् (त) भनी बुझी हेर्दा बाइसे तथा चौबीसे (राज्यका राजाहरू)मा पनि कालु पाँडेको नै चाहना रहेछ र - "कालु पाँडेलाई कज्याइँ भएमा (यिनले) घा तथा घरायस् (पनि) बलियो राख्नेछन्" भन्ने (उनीहरूले) सल्लाह दिए(का हुन्) । मेरो मनमात बिराज बखेतीलाई कज्याइँ दिउँ(ला भन्ने) लागिरहेको थियो, तर (बिराज बखेतीकोभन्दा) ज्यादा बुद्धि कालु पाँडेको नै ठहरियो र कालु पाँडेलाई कज्याइँ दिएको हो ।

अब पाँडे र बस्नेतको जोडी बाँधिदिन्छु (भन्ने विचार गरी) - "तेरी छोरी शिवरामसिंह बस्नेतका छोरा केहरसिंह बस्नेतलाई दे" भनी (कालु पाँडेसँग उसकी छोरी) मागी विवाह पनि गरिदिएँ । (यसरी) पाँडे (तथा) बस्नेतहरूको जोडी बाँधी पाँडे(हरू)को ढाल तथा बस्नेत(हरू)को तरवार गरी नेपाल (राज्य)माथि चडाइँ गरेको हो ।

---

| क्र.सं. | रूप                  | मान/सुधार                                                                                                                 |
| :-----: | :------------------- | :------------------------------------------------------------------------------------------------------------------------ |
|    १    | चाहा                 | चाहना                                                                                                                     |
|    २    | बाइसि                | बाइसे वा बाइसी; हेर्नुहोस् - परिशिष्टमा (२३) पनि                                                                          |
|    ३    | चौबिसि               | चौबीसे वा चौबीसी; हेर्नुहोस् - परिशिष्टमा (२४) पनि                                                                        |
|    ४    | घाहा घराइस्          | घा-घराइस्; छिमेकमा रहेका अरु राज्यहरूसँग भएका सन्धि-सम्झौताहरू अनुसार सम्पन्न हुने आफ्नो देशको राज्यव्यवस्था सम्बन्धी काम |
|    ५    | बिराज बषेति          | विराज बखेती; 'बखेती' थर भएका 'विराज' । हेर्नुहोस् - परिशिष्टमा (२९) पनि                                                   |
|    ६    | ज्याध                | ज्यादा                                                                                                                    |
|    ७    | बुद्धी               | बुद्धि; प्रज्ञाशक्ति अर्थात् विचारशक्ति                                                                                   |
|    ८    | जुग                  | युगल; जोडी                                                                                                                |
|    ९    | सिवराम बस्न्यात्     | शिवरामसिंह बस्नेत; गोरखा राज्यका तात्कालिक सेनापति                                                                        |
|   १०    | केहेर्सिंह बस्न्यात् | केहरसिंह बस्नेत; शिवरामसिंह बस्नेतका माहिला छोरा                                                                          |
|   ११    | ढाल्                 | ढाल; हेर्नुहोस् - परिशिष्टमा (३०) पनि                                                                                     |
|   १२    | तरवार                | तरवार; एकातिर मात्र धार भएको लामो तथा पातलो फलामले बनेको घातक हतियार                                                      |
|   १३    | चढाइ                 | चडाइँ; हेर्नुहोस् - परिशिष्टमा (३१)                                                                                       |
