<div class="text-base italic text-right">दिव्योउपदेशको मूल पाठ</div>

#### उपदेशको मूल पाठ

```
... ईनै बन्दुकको <abbr title="तुल-कलायत; सञ्चालन कौशल । तल परिशिष्टमा (६९) पनि हेर्नुहोस्">तुल कलायेत</abbr> तिनै मुसरमानले जान्याको रहेछ र सेष जरवर ममतकि भेषार्सिं तिनै जनालाई <abbr title="अजिटन; सेनामा सहायक स्तरको अफिसर">अजिटनी</abbr> दियां र <abbr title="तिलङ्गा; बन्दूकधारी सैनिक । हेर्नुहोस् परिशिष्टमा (७१) पनि ">तिलंगा</abbr> सधायाको हो.

नेपालको <abbr title="नेपालको किताब; नेपालका वंशावलीहरू">किताप</abbr> हेर्दा <abbr title="तुर्कहरूको अधिकारक्षेत्रमा भएको भूभाग">तुर्काना</abbr> <abbr title="मगराँत; मगरहरू आबाद रहेको । हेर्नुहोस् - तल परिशिष्टमा (६७) पनि  क्षेत्र">मंग्रात्</abbr> <abbr title="मुगलाना; मुगलहरूको प्रशासन रहेको क्षेत्र">मुग्लाना</abbr> हुन्या रहेछ र <abbr title="तुर्काना अघि भैगएछ । हेर्नुहोस् – परिशिष्टमा (७४) पनि">तुरकाना अघि भैगयेछ</abbr>. मगरात्को राजा मै हु. मुग्लानाको <abbr title="दोष; दाग वा खोट">दोस्</abbr> मेट्नालाई आधा थुम <abbr title="मेट्नु; मास्नु वा खर्च गर्नु">मेटि</abbr> कंपनी <abbr title="जमाउनु; गठन गर्नु अर्थात् बनाउनु">जमायाको</abbr> हो. आधा <abbr title="खुंडा; एक प्रकारको तरवार">षुडा</abbr> आधा <abbr title="पत्थरकला; चकमक तथा पत्थरबाट आगो पारी लुंडोमा सल्काएर त्यसै लुडोको सहयोगले चलाइने एक किसिमको बन्दूक">पथरकला</abbr> बनायाको हो.
```

#### नेपाली भाषाको प्रचलित रूप अनुसार

---

(कासिम-अलि खाँ तथा अङ्ग्रेजहरूसँगबाट खोसेर ल्याइएका) यिनै बन्दूक(हरू)को तुल-कलायत(को काम) तिनै मुसलमानहरूले जानेका रहेछन् र 'शेख-जोराबर', 'ममतकि' र 'भेखार्सिङ'(नाम भएका) यी तीनै जना (मुसलमान)लाई (मैले पल्टनमा) अजिटनी दिएर राखेको थिएँ र (यिनीहरूकै सहयोगबाट आफ्नो देशमा) तिलङ्गा(सैनिकहरूलाई) सधाएको हूँ । नेपालको किताप(लाई) हेर्दा (यो देश) तुर्काना, मगराँत तथा मुगलाना (पनि) हुनेछ (भन्ने लेखिएको रहेछ । यसमध्ये) तुर्काना अगाडि (नै) भैसकेको रहेछ । (मगराँत हुनेछ भन्ने भनाइको सम्बन्धमा) मगराँतको राजा (भनेको) म (नै) हैं । (यसैले यो दोष पनि अहिलेसम्ममा मेटिइसकियो) । (एक पटक) मुगलान(बन्दछ भन्ने भनाइ)को दोष मेट्नलाई (मैले आफ्नो राज्यमा भएका थूमहरूमध्ये) आधा थुम(हरूलाई) मासेर (भए पनि मुगलानामा जस्तै यहाँ पनि सेनाका) कम्पनीहरू जमाएको हूँ । (यसै अनुसार) आधा खुँडा(हरू बोक्ने) र आधा पत्थरकला(हरू बोक्ने सैनिकहरू) बनाएको हूँ ।

---

| क्र.सं. | रूप                | मान/सुधार                                                                                          |
| :-----: | :----------------- | :------------------------------------------------------------------------------------------------- |
|    १    | तुल कलायेत         | तुल-कलायत; सञ्चालन कौशल । तल परिशिष्टमा (६९) पनि हेर्नुहोस्                                        |
|    २    | अजिटनी             | अजिटन; सेनामा सहायक स्तरको अफिसर                                                                   |
|    ३    | तिलंगा             | तिलङ्गा; बन्दूकधारी सैनिक । हेर्नुहोस् परिशिष्टमा (७१) पनि                                         |
|    ४    | किताप              | नेपालको किताब; नेपालका वंशावलीहरू                                                                  |
|    ५    | तुर्काना           | तुर्कहरूको अधिकारक्षेत्रमा भएको भूभाग                                                              |
|    ६    | मंग्रात्           | मगराँत; मगरहरू आबाद रहेको । हेर्नुहोस् - तल परिशिष्टमा (६७) पनि क्षेत्र                            |
|    ७    | मुग्लाना           | मुगलाना; मुगलहरूको प्रशासन रहेको क्षेत्र                                                           |
|    ८    | तुरकाना अघि भैगयेछ | तुर्काना अघि भैगएछ । हेर्नुहोस् – परिशिष्टमा (७४) पनि                                              |
|    ९    | दोस्               | दोष; दाग वा खोट                                                                                    |
|   १०    | मेटि               | मेट्नु; मास्नु वा खर्च गर्नु                                                                       |
|   ११    | जमायाको            | जमाउनु; गठन गर्नु अर्थात् बनाउनु                                                                   |
|   १२    | षुडा               | खुंडा; एक प्रकारको तरवार                                                                           |
|   १३    | पथरकला             | पत्थरकला; चकमक तथा पत्थरबाट आगो पारी लुंडोमा सल्काएर त्यसै लुडोको सहयोगले चलाइने एक किसिमको बन्दूक |
