<div class="text-base italic text-right">दिव्योउपदेशको मूल पाठ</div>

#### उपदेशको मूल पाठ

```
... भानु जैसि. कुलानन्द जैसि पुजाहारि रानालाई डाक्यां र <abbr title="सोधें; प्रश्न गरें">सुध्यायां</abbr>. जैसिले पनि पुजाहारिले पनि ति माई हुन् दर्सन पाउनु भयछ भने र उसैबेलामा धुप् दिप् <abbr title="ध्वजा; हेर्नुहोस् - परिशिष्टमा (३७) पनि">धजा</abbr> <abbr title="नैवेद्य; देवदेवीहरूलाई चढाइने खाद्यपदार्थ">नैबेदे</abbr> नित्य पुजालाई सात <abbr title="राँगा; रांगो को बहुवचन रूप">राग्गा</abbr> सातै बोका थपि <abbr title="बोर्लाङ-घाट; बूढीगण्डकी नदीको किनारमा रहेको प्रसिद्ध घाट">बोर्ला घाट</abbr>को आम्दानी र घाटै छेउको <abbr title="टार; आकाशबाट परेको पानीबाट मात्र सिंचाइ हुने जमिन">टार</abbr> माईलाई <abbr title="सङ्कल्प; कुनै वस्तु दान गर्दा जल, तिल तथा कुश हातमा लिई पढिने प्रतिज्ञा-वाक्य">संकल्प</abbr> गरि दिञाँ र उसै <abbr title="घडी">घरि</abbr>को सायत गरि रात दिन गरि सरासरी आयां र सिमलचौर चौतारामा थर्पु हालि बस्याको थिञाँ.

<abbr title="दाउ; ध्याउन्न">दावा</abbr> भन्या <abbr title="नुवाकोट; त्रिशूली नदीको बायाँ किनारामा उँचाइलो ठाउँमा रहेको बस्ती">नुहाकोट्</abbr> को बहना भन्या <abbr title="खिन्चेत्; त्रिशूली नदीकै पल्लो किनारामा रहेको प्रसिद्ध बस्ती">षिंच्यात्</abbr>को कुलो काटि षेत <abbr title="बिराउनु; खनजोत गरी नयाँ आबाद गर्नु">बिराउना</abbr>को गरि राषाथ्यां. वेत्रावतिका वेनि <abbr title="इन्द्रायणी; देवी विशेष">इन्द्रायेनि</abbr> का थानमा डुंगा तरि जप पाठलाई जांथ्या. <abbr title="ध्यान; चिन्तन">ध्यान</abbr> भन्न्या सल्ल्यान्कोट्कि देवीको र इन्द्रायनि ...
```

#### नेपाली भाषाको प्रचलित रूप अनुसार

---

(त्यति नै वेला मैले) भानु ज्योतिषी, कुलानन्द ज्योतिषी (तथा) पूजाहारी रानालाई (पनि) डाकेँ र (उनीहरूसँग यसको रहस्य) सोधें । (दुवै) ज्योतिषी तथा (त्यस मन्दिरका) पुजाहारीले पनि - "ती (त साक्षात्) माई (नै) हुन्, (हजूरबाट उहाँको) दर्शन पाइबक्सिएछ (बढिया भयो)” (भनी) भने र त्यति नै वेला धूप, दीप, ध्वजा (र) नित्यपूजा तथा विशेष पूजाको निमित्त (पनि) सातवटा रांगा तथा सातैवटा बोका(हरू) थप गरी बोर्लाङ्-घाटको आम्दानी तथा घाटैको छेउमा रहेको टार (पनि) माईलाई (नै) सङ्कल्प गरेर दिएँ । त्यसै घडीको साइत गरी (त्यहाँबाट प्रस्थान गरेर) रात-दिन गरी सरासर (नुवाकोटतर्फ) आएँ र (त्यहाँ) सिमलचौरको चौतारामा थर्पु हालेर बसिरहेको थिएँ ।

(यति वेला मैले) दाउ भने नुवाकोट(को गढीमाथि हान्ने, तर) बहाना भने खिञ्चेतको कुलो (लाई) काटी खेतहरू बिराउने (भन्ने) गरिरहेको थिएँ । बेत्रावतीमा (रहे)को बेनी इन्द्रायणीको स्थानमा डुङ्गा तरी जप तथा पाठपूजालाई (पनि त्यहाँ बराबर) जाने गर्दथें । ध्यान भने सल्ल्यानकोटकी देवीको तथा इन्द्रायणी ...

---

| क्र.सं. | रूप         | मान/सुधार                                                                     |
| :-----: | :---------- | :---------------------------------------------------------------------------- |
|    १    | सुध्यायां   | सोधें; प्रश्न गरें                                                            |
|    २    | धजा         | ध्वजा; हेर्नुहोस् - परिशिष्टमा (३७) पनि                                       |
|    ३    | नैबेदे      | नैवेद्य; देवदेवीहरूलाई चढाइने खाद्यपदार्थ                                     |
|    ४    | राग्गा      | राँगा; रांगो को बहुवचन रूप                                                    |
|    ५    | बोर्ला घाट  | बोर्लाङ-घाट; बूढीगण्डकी नदीको किनारमा रहेको प्रसिद्ध घाट                      |
|    ६    | टार         | टार; आकाशबाट परेको पानीबाट मात्र सिंचाइ हुने जमिन                             |
|    ७    | संकल्प      | सङ्कल्प; कुनै वस्तु दान गर्दा जल, तिल तथा कुश हातमा लिई पढिने प्रतिज्ञा-वाक्य |
|    ८    | घरि         | घडी                                                                           |
|    ९    | दावा        | दाउ; ध्याउन्न                                                                 |
|   १०    | नुहाकोट्    | नुवाकोट; त्रिशूली नदीको बायाँ किनारामा उँचाइलो ठाउँमा रहेको बस्ती             |
|   ११    | षिंच्यात्   | खिन्चेत्; त्रिशूली नदीकै पल्लो किनारामा रहेको प्रसिद्ध बस्ती                  |
|   १२    | बिराउना     | बिराउनु; खनजोत गरी नयाँ आबाद गर्नु                                            |
|   १३    | इन्द्रायेनि | इन्द्रायणी; देवी विशेष                                                        |
|   १४    | ध्यान       | ध्यान; चिन्तन                                                                 |

| क्र.सं. | रूप | मान/सुधार |
| :-----: | :-- | :-------- |
|    १    |     |           |
|    २    |     |           |
|    ३    |     |           |
|    ४    |     |           |
|    ५    |     |           |
|    ६    |     |           |
|    ७    |     |           |
|    ८    |     |           |
|    ९    |     |           |
|   १०    |     |           |
|   ११    |     |           |
|   १२    |     |           |
|   १३    |     |           |
|   १४    |     |           |
