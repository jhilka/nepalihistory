<div class="text-base italic text-right">जयस्थिति मल्लले बाँधेका स्थिति-बन्देजहरू</div>

अधिराज्यमा 'अर्जुन मल्ल' नै सक्रिय रहेका पाइन्छन् । राजनीतिक शक्ति भने यतिवेला यिनकोहातमा कत्ति पनि बाँकी बचेको थिएन । राज्यका सबै राजनीतिक शक्तिहरू स्थिति मल्लकै हातमापुगिसकेका थिए । तर पनि नेपालमा राजाका रूपमा यिनी कार्यरत रहेसम्म आफ्नो राजनीतिंकउत्कर्षमा बाधा पर्ने अनुभव गरी 'स्थिति मल्ल' ले यिनलाई बनेपातिर निर्वासनमा पठाइदिएकाथिए (वि.सं. १४३७) ।

यस घटनापछि भने 'स्थिति मल्ल' वा 'जयस्थिति मल्ल' भक्तपुर क्षेत्रकाउपराज मात्र नरहेर 'राजल्लदेवीका पति' का हैसियतले एकप्रकारले सम्पूर्ण नेपालअधिराज्यका नै अधिनायकका रूपमा स्थापित हुन आए । काठमाडौं तथा ललितपुर क्षेत्रका'महापात्र' वा मन्त्रीहरूले पनि यिनको नेतृत्वलाई अङ्गीकार गरिदिएकाले यिनी अब व्यावहारिकरूपमा पनि नेपाल अधिराज्यका राजाका रूपमा नै स्थापित हुन आइपुगेका थिए । तर आफ्नोजीवनकालभरि यिनले आफूलाई 'राजा' को रूपमा कहिल्यै पनि उपस्थापित गराएको पाइएकोछैन । 'राजल्लदेवीका पति' का हैसियतले मात्र यिनी नेपाल अधिराज्यको प्रशासन सूत्रलाई दृढतापूर्वकसमल्दै रहेका पाइन्छन् । नेपाल अधिराज्यका प्रमुख प्रशासकका रूपमा लामो समयसम्मकार्यरत रही विसं १४५१ को आसपासतिर यिनको देहान्त भएको पाइन्छ ।

एकथरी नेपाली वंशावली अनुसार स्थिति मल्ल' वा 'जयस्थिति मल्ल' कोराजसभामा 'कीर्तिनाथ उपाध्याय' नामक एक जना स्थानीय विद्वान्‌का साथै 'रघुनाथ झा' तथा 'रामनाथ झा' नामक दुई जना मैथिल विद्वान् र 'श्रीनाथ भट्ट' तथा 'महीनाथ भट्ट' नाम भएकाअन्य दुई जना दाक्षिणात्य विद्वान्हरू रहेका थिए । यिनै विद्वान्हरूको सहयोग तथा सल्लाह अनुसारनै यिनले आफ्नो शासनकालमा निम्नाङ्कित स्थिति बन्देजहरू बाँधिदिएको मानिन्छ ।

<h3 class="mt-8 underline">स्थिति-बन्देजहरूको वर्तमान नेपाली भाषा अनुसारको पाठ</h3>

**१. -** प्रजाहरूले आफ्ना घर-खेत (तथा) विर्ताहरू धितो राखी ऋण ग्रहण गर्न तथा विक्रीगर्न समेत पाउनेछन् ।

**२. -** चार वर्ण छत्तीस जातको निर्णय गरी पृथक् पृथक् जातिको भेद छुट्टयाएर (सबैले)जात अनुसार (धार्मिक) कर्मकाण्डहरू गर्नुपर्नेछ ।

**३. -** अघिका राजाहरूका पालामा अपराध गर्नेहरूलाई हस्तप्रहार तथा धिक्कार-वचन गरीदुई थरी (मात्र) सजाय (दिने प्रचलन रहेको) थियो । कालका प्रभावले यस्ता सामान्य दण्ड(हरू) ले(मात्र) प्रजाहरूको रक्षा नहुने ठानी (अब उप्रान्त) ती दण्डहरूको निवृत्ति गरी रुपियाँ (नै दण्ड)लिने (नयाँ किसिमको) दण्ड- (नीति) को प्रवृत्ति गरेर व्यवहारमा चलाइने ।

**४. -** राजा तथा राजसन्तति परलोक हुँदा सबै जातका आफ्ना प्रजाहरूलाई जम्मागरी जातिका क्रमले मानिसको दुई-चार जोडिको पंक्ति गरी नयाँ पलङ बनाएर स्मशानमा लैजाने,त्यस पलङमा मृतशरीर (लाई) राखी स्वजातिले बोकेर दीपक राग गाउँदै बाजा बजाई स्मशानमालैजाने, घाटमा लगी मृतकलाई अग्निसंस्कार गर्ने र मृतकका विषयमा छत्तीस जातहरूमध्येकसैकसैलाई काहार बाजा बजाई स्मशानमा लगेर जलाउने सम्बन्धी नियमहरू ।

**५. -** आफ्ना जातले गरिआएको कार्यलाई छोड्ने र अर्का जातले गरिआएको कार्यलाईस्वीकार गर्नेलाई अपराधी सरह दण्ड- (सजाय) गर्ने नियम ।
