<h2 class="text-center font-bold">पूर्व पीठिका</h2>
<div class="text-center">(परिवर्द्धित दोस्रो संस्करणको भूमिका)</div>

श्री ५ पृथ्वीनारायण शाहका भारदारहरूमा पाँडे तथा बस्नेतहरू नै मुख्य रहेका थिए । पछिल्लोपटक नुवाकोटमा गएका बेला आफ्नो अन्तिम समयमा राजा श्री ५ पृथ्वीनारायण शाहले आफ्ना भाइ तथा भारदारहरूलाई जुन किसिमका अर्ति एवंउपदेशहरू दिएर गएका थिए, ती अर्ति तथा उपदेशहरू निकै नै मार्मिक भएकालेयिनका भाइ तथा भारदारहरूले ती अर्ति एवं उपदेशहरूलाई त्यतिबेला नै टिपोटगरेर राखिराख्नु र पछि पनि यी उपदेशहरूलाई एक-अर्काले श्रद्धापूर्वक सार्दै आउनुपनि स्वाभाविक नै हुन आएको थियो । यसै क्रममा 'बख्शी' अभिमानसिंह बस्नेतलेपनि यस उपदेशलाई सारेर राखेका रहेछन् ।

काजी अभिमानसिंह बस्नेतको घरमा रहेको प्रतिबाट नै सारिएको यस उपदेशकोएउटा अर्को प्रति यिनकै घरमा लेखापढीको काम गर्ने यिनैका कर्मचारीका रूपमाकामगर्ने व्यक्तिका वंशधर मुखिया श्री भक्तबहादुरसँग पनि सुरक्षित रहेको रहेछ । यहीप्रतिलाई बख्शी अभिमानसिंह बस्नेतकै वंशधर श्री बखतमानसिंह बस्नेतज्यूको सौजन्यबाटहामीले केही वर्ष पहिले प्राप्त गरेका हौं । यसै प्रतिको पाठलाई जस्ताको त्यस्तै मूलमाराखेर आवश्यक टिप्पणी तथा परिशिष्टहरू दिई यस उपदेशलाई अहिले यस रूपमासम्पादन गरिएको छ ।

यो उपदेश यसभन्दा पहिले काशीबाट 'गोरक्ष-ग्रन्थमाला' अन्तर्गत पनि प्रकाशितभएको थियो । तर उक्त संस्करणमा पर्याप्त अशुद्धिहरू रहन गएकाले तिनमा आवश्यकसंशोधनहरू गरी अहिले यहाँ यस रूपमा प्रकाशित गरिएको छ ।

यस उपदेशको आरम्भमा नै राजा पृथ्वीनारायण शाहको नामको अगाडि 'श्री श्री श्री ५' भन्ने उपाधि लेखिएको पाइएको छ । वास्तवमा नेपाली राजाहरूको नामकोअगाडि 'श्री श्री श्री' लेख्ने चलन राजा पृथ्वीनारायण शाहले काठमाडौं उपत्यकामाथिआफ्नो नियन्त्रण स्थापित गरिसकेपछि वि.सं. १८२६ देखि मात्र शुरु गराएका थिए ।पछि-पछि भने राजाहरूको नामका अगाडि 'श्री ५' लेखिन थालिएको पाइन्छ । थाहाभएसम्ममा राजा वा महाराजाधिराजहरूको नामको अगाडि 'श्री ५' लेखिएको पहिलोलेख वि.सं. १८६३ को श्री पशुपतिनाथको मन्दिरको प्राङ्गणमा रहेको कपर्दार भोटुपाँडेको प्रतिमा-लेखको रूपमा उपलब्ध भएको छ । यसभन्दा अगाडि राजाहरूको नामकोअगाडि 'श्री ५' लेखिएको पाइएको छैन । यस उपदेशमा भने राजा पृथ्वी-नारायण शाहको नामको अगाडि यस पुस्तिकाको पुरानो प्रतिमा उल्लेख भएअनुसार
