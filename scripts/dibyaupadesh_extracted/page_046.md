<div class="text-base italic text-right">दिव्योउपदेशको मूल पाठ</div>

#### उपदेशको मूल पाठ

```
<abbr title="हेर्नुहोस् - परिशिष्टमा (९)">बुढा मरै भाषा सरै</abbr> भनि भन्छन्, तिमिहरू सबैछेउ सुनाइ गयाको भया <abbr title="तिमीहरूका">तम्रा</abbr> सन्तानलाई सुनाउला र तम्रा सन्तानले <abbr title="हामीहरूका सहाय">हाम्रा</abbr> सन्तानलाई <abbr title="सुनाउलान्">सुनाउन</abbr> र यो <abbr title="देश">राजे</abbr> थामि <abbr title="उपभोग गर्लान्">षानन्</abbr> ।

॥ उप्रान्तः ॥ हाम्रा मुमाहरू <abbr title="तीन मुमाहरू">तिन</abbr> हुन्, हामी तिन <abbr title="खोपी; अन्त:पुर्; महारानीहरु बस्ने राजभवन्को विसिष्ठ कक्ष">षोपि</abbr> का <abbr title="पाँच पाण्डव">पांच पांडुवा</abbr> को अवतार भयाका थियुं. मेरो विवाहा मकवानपुरमा भयाको थियो. <abbr title="डोली चढेर आउने दुलही">डोला</abbr> सुम्पेको थियन. र ...
```

#### नेपाली भाषाको प्रचलित रूप अनुसार

---

"बूढा(हरू) मरे (अनि) भाषा(हरू) सरे" - भनी भन्दछन् । (यसैले अहिले) तिमीहरू सबै (का) सामुमा सुनाएर गएमा (तिमीहरूले) तिम्रा सन्तानलाई सुनाउला, तिम्रा सन्तानले हाम्रा सन्तानलाई सुनाउलान् र (हाम्रा सन्तानले) यस राज्य (लाई) थामेर खान सक्लान् (भनी तिमीहरूलाई अहिले यी उपदेशहरू दिन लागिरहेको छु) ।

उप्रान्त हाम्रा मुमाहरू तीन (वटी) हुन् । हामी तीन (वटा) खोपीबाट (गरी) पाँच पाण्डवका अवतार (जस्तै) भएर जन्मिएका थियौं । मेरो विवाह मकवानपुर (राज्य) मा (सम्पन्न) भएको थियो । डोला (लाई भने त्यहाँबाट) सुम्पिएको थिएन ।

---

| क्रम | रूप               | मान/सुधार                                                |
| :--: | :---------------- | :------------------------------------------------------- |
|  १   | बुढा मरै भाषा सरै | हेर्नुहोस् - परिशिष्टमा (९)                              |
|  २   | तम्रा             | तिमीहरूका                                                |
|  ३   | हाम्रा            | हामीहरूका सहाय                                           |
|  ४   | सुनाउन            | सुनाउलान्                                                |
|  ५   | राजे              | देश                                                      |
|  ६   | षानन्             | उपभोग गर्लान्                                            |
|  ७   | तिन               | तीन मुमाहरू; हेर्नुहोस् - परिशिष्टमा (१०)                |
|  ८   | षोपि              | खोपी; अन्त:पुर्; महारानीहरु बस्ने राजभवन्को विसिष्ठ कक्ष |
|  ९   | पांच पांडुवा      | पाँच पाण्डव                                              |
|  १०  | डोला              | डोली चढेर आउने दुलही                                     |
